{
    "chapter": "1",
    "verses": [
        {
            "number": "1",
            "text": "Ha in Pablo in tik, winhaj Silwano yet' winhaj Timoteo, skak'b'at junxo ko carta tik t'ayex ex iglesia ex t'a Tesalónica. Yic exxo ko Mam Dios, yic exxo pax Kajal Jesucristo."
        },
        {
            "number": "2",
            "text": "Aocab' ko Mam Dios yet' Kajal Jesucristo, syak' swach'k'olal yet' sjunk'olal t'ayex ta'."
        },
        {
            "number": "3",
            "text": "Ex wuk'tac ex wanab', yowalil skak'nhej yuj diosal d'ha Dios eyuuj. Smoj ton skal icha chi', yujto junjun k'u, tzeyak' wal och Dios t'a he k'ool. Anhejtona', tze te xajanej wal heb' eyetcreyenteal."
        },
        {
            "number": "4",
            "text": "Yuj chi' scalel he wach'il t'a skal heb' creyente t'a junjun yiglesia Dios. Yujto tzijtum tas tz'ak'jioch t'a eyib'anh, te niwan syaelal wan eyab'an ta', palta tek'an wal tzeyutej eyak'anoch Dios t'a he k'ool. Van eyak'an techaj smasanil."
        },
        {
            "number": "5",
            "text": "Icha chi' tz'aj scheclajeli to tojol syutej Dios onh sch'olb'itani. Yuj chi' syala' to smoj tzex och b'aj ol yak' Yajalil, yujnhej to wan eyab'an syaelal yuj."
        },
        {
            "number": "6",
            "text": "Ha Dios te tojol toni, yuj chi' ol yak' syaelal heb' tzex ixtan ticnaik."
        },
        {
            "number": "7",
            "text": "Van eyab'an syaelal qued'oc. Palta ol ak'joc sniwanil ko k'ool yuj Dios ayic ol cot Kajal Jesús yet' heb' yángel t'a satcha’anh, aton heb' te niwan spoder. Ayic ol emuloc, yet'nac jun k'ak' nhilnhon sk'e sk'ak'al."
        },
        {
            "number": "8",
            "text": "Ata' ol ak'joc syaelal heb' manh ojtannacoc Dios, aton heb' max k'anab'ajan wach' ab'ix yic Kajal Jesucristo."
        },
        {
            "number": "9",
            "text": "Ha heb' chi', ol b'atcan heb' t'a syaelal t'a junelnhej. Ol ik'joccanel heb' t'a stz'ey Kajal Jesús, yic manhxa b'ak'uinh ol yil swach'il heb' yet' spoder."
        },
        {
            "number": "10",
            "text": "Ha t'a jun k'ual ayic ol jawok Kajal Jesús chi', te niwan ol aj yelk'och t'ayonh a onh yic onhxo tik. Co masanil a onh creyente onh tik, ol cak'em ko b'a t'ay. Locan ex qued'oc yujto eyak'nac och jun ab'ix ek' calnac t'a he k'ool."
        },
        {
            "number": "11",
            "text": "Yuj wal jun tik junjun k'u tzonh lesalwi eyuuj. Sco k'an t'a ko Diosal eyuuj, yic wach' ex t'a yichanh, yujto ha' avtannac ex och yicoc. Sco k'ananpax t'ay to syak' spoder t'ayex, yic tze b'eyb'alej masanil tas wach' icha he gana, tzex munlaj pax t'ay, yujto tzeyak'och t'a he k'ool."
        },
        {
            "number": "12",
            "text": "Tato icha chi' tzeyutej he b'a, ol aljoc wach' lolonel t'a Kajal Jesucristo eyuuj. Axo ol ex alan pax wach'il. Icha chi' ol ex ajoc, yujto a ko Diosal yet' Kajal Jesucristo chi' ol ak'an swach'k'olal t'ayex."
        }
    ]
}