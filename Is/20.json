{
    "chapter": "20",
    "verses": [
        {
            "number": "1",
            "text": "A vinhaj Sargón sreyal Asiria, ix schecb'at eb' soldado vinh yed' jun yajalil eb' d'a chonhab' Asdod, yic syak'an oval eb' d'ay. Ix yak' ganar jun chonhab' chi' eb'."
        },
        {
            "number": "2",
            "text": "A d'a jun tiempoal chi', ix yal Jehová d'ayin Isaías in tic icha tic: Iq'uel a pichul ya sva ayoch chi' uuj yed' a xanhab', xchi. Ix in k'anab'ajan in k'ulan icha ix yal chi', ix vik'anel in xanhab' yed' in pichul chi', axonhej yol in pichul ix cani."
        },
        {
            "number": "3",
            "text": "Ix lajvi chi', ix yalan Jehová icha tic: A vinh in checab' aj Isaías tic, oxe' ab'il ix b'eyek' vinh d'a yoc. Malaj xanhab' vinh ayochi, anhej pax yol spichul vinh ayochi. A jun tic, ch'oxnab'il yaj d'a Egipto yed' d'a Etiopía."
        },
        {
            "number": "4",
            "text": "Yujto ol ik'jocb'at eb' aj Egipto yed' eb' aj Etiopía chi' yuj eb' aj Asiria. Ol ik'jocb'at eb' icham anima yed' eb' quelemtac. Ayic ol ik'jocb'at eb' chi', malaj xanhab' eb' ayochi, malaj pax spichul eb', b'eranelta syoop eb' yic tz'ak'ji q'uixvelal eb'."
        },
        {
            "number": "5",
            "text": "A eb' anima ayoch Egipto yed' Etiopía yipoc sk'ool, ol xivq'ue eb', ol q'uixvoc eb' yuj tas ol ujoc chi'."
        },
        {
            "number": "6",
            "text": "A d'a jun tiempoal chi', a eb' anima cajan d'a stitac a' mar, ol yal eb' icha tic: Ilecnab' tas tz'aj eb' ayoch yipoc co k'ool, aton eb' b'aj ix cala' to tzonh scol eb' d'a vinh sreyal Asiria: ¿Machto val ol onh colan ticnaic? xcham eb', xchi Jehová."
        }
    ]
}