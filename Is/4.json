{
    "chapter": "4",
    "verses": [
        {
            "number": "1",
            "text": "Ha t'a jun pekti’ chi', jayvanhxonhej eb' vinh vinac ol canoc, yuj chi' ol yal ucvanhoc eb' ix ix t'a junok vinh vinac icha tik: Comonoc tz'el t'a a k'ool tzonh och etb'eyumoc, munil ol co say tas ol co wa yet' co pichul, anhejto tzonh och etb'eyumoc yic manhxa co q'uixvelal b'aj malaj quetb'eyum, xcham eb' ix."
        },
        {
            "number": "2",
            "text": "Ha t'a jun pekti’ chi', a Jehová ol ak'an checlaj jun mach t'a skal yinhtilalcan vinhaj rey David, icha svol junok te te'. Te wach' yilji, te niwan yelk'ochi. Axo eb' aytocan t'a Israel chi', ol tzalajxoc eb' ayic ol yilan eb' yelul sat tas syavej t'a sat sluum chi'."
        },
        {
            "number": "3",
            "text": "Ha jayvanhxo eb' aycan t'a Jerusalén chi', aton Sion, aton eb' tz'ib'ab'il sb'i to skan ta', ol aljoc t'a eb' to yicnhej Jehová yaj eb'."
        },
        {
            "number": "4",
            "text": "Ha t'a jun pekti’ chi', a Jehová ol ch'olb'itan yaj eb' aj Jerusalén chi' yet' spoder. Ol ik'jocpaxel schucal eb' yet' smul eb' yuj anima ix smilchamoc."
        },
        {
            "number": "5",
            "text": "Ha t'a k'ualil ol yak'och jun k'ik' asun Jehová t'a yib'anh masanil smacb'en lum vitzal Sion chi' yet' t'a yib'anh masanil eb' anima molanek' ta'. Axo t'ak'walil, ay jun nivac k'ak' tz'ak'an sakil k'inal t'a eb', yujto a stziquiquial Dios chi' ayek' t'a yib'anh eb' anima chi' smasanil."
        },
        {
            "number": "6",
            "text": "Aton jun chi' scolan eb', yujto syak' svevenal t'a k'ualil, yic malaj k'ak', anheja' scolanpax eb', yic max cot nhab' t'a yib'anh eb' yet' ik' nhab'."
        }
    ]
}