{
    "chapter": "12",
    "verses": [
        {
            "number": "1",
            "text": "Ha t'a jun pekti’ chi', ol ex b'itan icha tik: Mamin Jehová, scak' yuj diosal t'ayach. Wach'chom ix cot yoval a k'ol t'a quib'anh, palta toxo ix ek'b'ati, haxo ticnaic, van ak'an snivanil co k'ool."
        },
        {
            "number": "2",
            "text": "Ach co Diosal, co Columal aji. Tzach cak'och yipoc co k'ool, yuj chi' max onh xivlaj. Mamin Jehová, tzach co b'itej, yujto a achnhej tzak' quip, tzonh a colanpaxi, xe chama."
        },
        {
            "number": "3",
            "text": "Icha stzalaj junok mach stacji sti' syuk'an ha ha' sq'ueul sjaj, icha chi' ol ex tzalaj yuj e colnab'il ol yak' Jehová."
        },
        {
            "number": "4",
            "text": "Yuj chi' ha t'a jun pekti’ chi', ol eyal icha tik: Caq'ek yuj diosal t'a Jehová, calec wach' lolonel t'ay. Calequel t'a skal junjun nación tastac ix sk'ulej, yic wach' snacot eb' jantac swach'il. Malaj junocxo lajan yet'oc."
        },
        {
            "number": "5",
            "text": "Conh b'itananhec t'a Jehová, yujto te niwan yelk'och tas ix sk'ulej, yovalil tz'ojtacajel t'a masanil yol yib'anhk’inal tik."
        },
        {
            "number": "6",
            "text": "Ha onh cajan onh t'a Sion tik, elocab' cav t'a tzalajk'olal, yujto a co Diosal ayek' qued' a onh israel onh tik, Axonhej Ochi. Te niwan pax yelk'ochi, xe chama."
        }
    ]
}