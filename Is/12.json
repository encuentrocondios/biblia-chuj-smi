{
    "chapter": "12",
    "verses": [
        {
            "number": "1",
            "text": "A d'a jun tiempoal chi', ol ex b'itan icha tic: Mamin Jehová, scak' yuj diosal d'ayach. Vach'chom ix cot yoval a k'ol d'a quib'anh, palta toxo ix ek'b'ati, axo ticnaic, van ak'an snivanil co k'ool."
        },
        {
            "number": "2",
            "text": "Ach co Diosal, co Columal aji. Tzach cak'och yipoc co k'ool, yuj chi' max onh xivlaj. Mamin Jehová, tzach co b'itej, yujto a achnhej tzak' quip, tzonh a colanpaxi, xe chama."
        },
        {
            "number": "3",
            "text": "Icha stzalaj junoc mach stacji sti' syuk'an a a' sq'ueul sjaj, icha chi' ol ex tzalaj yuj e colnab'il ol yak' Jehová."
        },
        {
            "number": "4",
            "text": "Yuj chi' a d'a jun tiempoal chi', ol eyal icha tic: Caq'uec yuj diosal d'a Jehová, calec vach' lolonel d'ay. Calequel d'a scal junjun nación tastac ix sk'ulej, yic vach' snacot eb' jantac svach'il. Malaj junocxo lajan yed'oc."
        },
        {
            "number": "5",
            "text": "Conh b'itananhec d'a Jehová, yujto te nivan yelk'och tas ix sk'ulej, yovalil tz'ojtacajel d'a masanil yolyib'anhq'uinal tic."
        },
        {
            "number": "6",
            "text": "A onh cajan onh d'a Sion tic, elocab' cav d'a tzalajk'olal, yujto a co Diosal ayek' qued' a onh israel onh tic, Axonhej Ochi. Te nivan pax yelk'ochi, xe chama."
        }
    ]
}