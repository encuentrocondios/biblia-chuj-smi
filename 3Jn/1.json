{
    "chapter": "1",
    "verses": [
        {
            "number": "1",
            "text": "A in icham vinac in tic, tzin tz'ib'ejb'at jun in carta tic d'ayach, ach vuk'tac Gayo. A ach tic, tzach in xajanej val d'a smasanil in k'ool."
        },
        {
            "number": "2",
            "text": "Ach xajanab'il vuuj, tzin k'an d'a co Mam Dios to ichocab' svach'il aj d'a yic Dios chi', ichocab' chi' svach'il pax yek' uuj, ayocab' pax a q'uinal."
        },
        {
            "number": "3",
            "text": "Ayic ix ul yalan eb' cuk'tac uuj, ix in te tzalaj val d'a tic yujto ix yal eb' to ay val och a pensar d'a jun k'ayb'ub'al te yel, tza k'anab'ajejnhej paxi."
        },
        {
            "number": "4",
            "text": "Ayic svab'ani to anheja' sk'anab'ajan jun k'ayb'ub'al te yel eb' ochnac creyenteal vuuj, malaj junocxo b'aj scot in tzalajk'olal icha jun chi'."
        },
        {
            "number": "5",
            "text": "Ach xajanab'il vuuj, te vach' tzutej a pensar svab'i. Tzach colvaj d'a eb' quetcreyenteal, vach'chom ay eb' manh ojtacoc."
        },
        {
            "number": "6",
            "text": "Ay eb' ix alan d'a yichanh eb' creyente smolb'ej sb'a d'a tic to tza xajanej a b'a yed' eb' ta'. Tzach colvaj val d'a eb' b'aj sb'eyeq'ui. Smoj ichanhej chi' tzutej a b'a d'a eb', yujto icha chi' sgana Dios."
        },
        {
            "number": "7",
            "text": "A eb' chi', yujnhej yak'an servil Jesucristo eb' tz'ek' eb'. Malaj junoc tas scha eb' d'a eb' manh ojtannacoc Dios."
        },
        {
            "number": "8",
            "text": "Yuj chi', yovalil a onh tic tzonh colvaj d'a eb'. Tato icha chi', ichato van co munlaj pax yed' eb' ayic tz'ek' eb' yalel jun k'ayb'ub'al te yel."
        },
        {
            "number": "9",
            "text": "In tz'ib'ejnacb'at jun in carta d'ayex a ex tze molb'ej e b'a ta'. Palta a vinhaj Di√≥trefes, sgana vinh anhej vinh tzex ak'an mandar ta'. Yuj chi' syal vinh to malaj yelk'och tas scal d'ayex."
        },
        {
            "number": "10",
            "text": "Yuj chi', tato ol in k'och d'ayex ta', ol vala' tas smul vinh, yujto tonhej syesej co muloc vinh d'ayex. Manhocnhej juntzanh chi' sk'ulej vinh. Max schapax juntzanh eb' quetcreyenteal vinh sk'och d'ayex ta'. Vach'chom ayex e gana tze cha eb', axo vinh sq'ue yoval. Tzex spechpaxel vinh d'a scal eb' quetcreyenteal ta'."
        },
        {
            "number": "11",
            "text": "Ach xajanab'il vuuj, manh a b'eyb'alej sb'eyb'al eb' chuc sk'ulej. Anhej tas sk'ulej eb' vach', a tza k'ulej. Tato vach' scutej co b'a, yic onhxo ton Dios. Palta a eb' chuc syutej sb'a, manh yojtacoc Dios eb'."
        },
        {
            "number": "12",
            "text": "Axo vinh cuk'tac Demetrio, van yalan eb' smasanil yuj svach'il vinh, chequel to sk'anab'ajej jun ab'ix te yel vinh. Anhejtona' onh tic, scal pax vinh vach'il. Eyojtac, a tas scala', te yel."
        },
        {
            "number": "13",
            "text": "Tzijtumto tas in gana svalb'at d'ayach ta', palta maj in tz'ib'ejb'atlaj d'a jun in carta tic."
        },
        {
            "number": "14",
            "text": "Yujto tzin na' talaj ol in b'at ach vila', yic ato ta' ol in vach' alejcan juntzanhxo tic d'ayach."
        },
        {
            "number": "15",
            "text": "Ayocab' a junk'olal ta'. A eb' a vach'k'ool d'a tic, syak'b'at stzatzil a k'ool eb'. Scak'b'at stzatzil sk'ool junjun eb' co vach'k'ool ta'."
        }
    ]
}