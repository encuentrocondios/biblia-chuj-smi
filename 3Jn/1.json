{
    "chapter": "1",
    "verses": [
        {
            "number": "1",
            "text": "Ha in icham vinac in tik, tzin tz'ib'ejb'at jun in carta tik t'ayach, ach vuk'tac Gayo. Ha ach tik, tzach in xajanej val t'a smasanil in k'ool."
        },
        {
            "number": "2",
            "text": "Ach xajanab'il vuuj, tzin k'an t'a co Mam Dios to ichocab' swach'il aj t'a yic Dios chi', ichocab' chi' swach'il pax yek' uuj, ayocab' pax a q'uinal."
        },
        {
            "number": "3",
            "text": "Ayic ix ul yalan eb' cuk'tac uuj, ix in te tzalaj val t'a tik yujto ix yal eb' to ay val och a pensar t'a jun k'ayb'ub'al te yel, tza k'anab'ajejnhej paxi."
        },
        {
            "number": "4",
            "text": "Ayic svab'ani to anheja' sk'anab'ajan jun k'ayb'ub'al te yel eb' ochnac creyenteal vuuj, malaj junocxo b'aj scot in tzalajk'olal icha jun chi'."
        },
        {
            "number": "5",
            "text": "Ach xajanab'il vuuj, te wach' tzutej a pensar svab'i. Tzach kolwaj t'a eb' quetcreyenteal, wach'chom ay eb' manh ojtacoc."
        },
        {
            "number": "6",
            "text": "Ay eb' ix alan t'a yichanh eb' creyente smolb'ej sb'ha t'a tik to tza xajanej a b'a yet' eb' ta'. Tzach kolwaj val t'a eb' b'aj sb'eyeq'ui. Smoj ichanhej chi' tzutej a b'ha t'a eb', yujto icha chi' sgana Dios."
        },
        {
            "number": "7",
            "text": "Ha eb' chi', yujnhej yak'an servil Jesucristo eb' tzek' eb'. Malaj junok tas scha eb' t'a eb' manh ojtannacoc Dios."
        },
        {
            "number": "8",
            "text": "Yuj chi', yowalil a onh tik tzonh kolwaj t'a eb'. Tato icha chi', ichato van co munlaj pax yet' eb' ayic tzek' eb' yalel jun k'ayb'ub'al te yel."
        },
        {
            "number": "9",
            "text": "In tz'ib'ejnacb'at jun in carta t'ayex a ex tze molb'ej e b'a ta'. Palta a vinhaj Di√≥trefes, sgana vinh anhej vinh tzex ak'an mandar ta'. Yuj chi' syal vinh to malaj yelk'och tas skal t'ayex."
        },
        {
            "number": "10",
            "text": "Yuj chi', tato ol in k'och t'ayex ta', ol vala' tas smul vinh, yujto tonhej syesej co muloc vinh t'ayex. Manhocnhej juntzanh chi' sk'ulej vinh. Max schapax juntzanh eb' quetcreyenteal vinh sk'och t'ayex ta'. Wach'chom ayex e gana tze cha eb', haxo vinh sq'ue yoval. Tzex spechpaxel vinh t'a skal eb' quetcreyenteal ta'."
        },
        {
            "number": "11",
            "text": "Ach xajanab'il vuuj, manh a b'eyb'alej sb'eyb'al eb' chuk sk'ulej. Anhej tas sk'ulej eb' wach', a tza k'ulej. Tato wach' scutej co b'a, yic onhxo ton Dios. Palta a eb' chuk syutej sb'a, manh yojtacoc Dios eb'."
        },
        {
            "number": "12",
            "text": "Axo vinh cuk'tac Demetrio, van yalan eb' smasanil yuj swach'il vinh, chequel to sk'anab'ajej jun ab'ix te yel vinh. Anhejtona' onh tik, skal pax vinh wach'il. Eyojtac, a tas scala', te yel."
        },
        {
            "number": "13",
            "text": "Tzijtumto tas in gana svalb'at t'ayach ta', palta maj in tz'ib'ejb'atlaj t'a jun in carta tik."
        },
        {
            "number": "14",
            "text": "Yujto tzin na' talaj ol in b'at ach wila'', yic ato ta' ol in wach' alejcan juntzanhxo tik t'ayach."
        },
        {
            "number": "15",
            "text": "Ayokab' a junk'olal ta'. Ha eb' a wach'k'ool t'a tik, syak'b'at stzatzil a k'ool eb'. Scak'b'at stzatzil sk'ool junjun eb' co wach'k'ool ta'."
        }
    ]
}