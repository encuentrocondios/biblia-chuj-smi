{
    "chapter": "14",
    "verses": [
        {
            "number": "1",
            "text": "Tzeyak' val eyip e xajanan e b'a junjun ex. Anhejtona' tzeyak' pax eyip e sayan juntzanh opisio syak' Yespíritu Dios d'ayex. Ay jun opisio más vach', aton jun aloj el slolonel Dios."
        },
        {
            "number": "2",
            "text": "Ay juntzanh eb' syal slolon d'a juntzanh ch'occh'oc tial. A d'a Dios slolon eb', manhoclaj d'a anima, yujto malaj mach tz'ab'an tas syal eb'. Aton Yespíritu Dios tz'ak'an yal eb', palta malaj junoc mach snachajel yuuj."
        },
        {
            "number": "3",
            "text": "Palta a mach tz'alanel slolonel Dios, a d'a eb' yetanimail eb' syaleli, yic vach' stek'k'aj eb'. Tato icha chi', svach' nachajel yuj eb', tz'ak'jipax snivanil sk'ool eb'."
        },
        {
            "number": "4",
            "text": "A eb' slolon d'a juntzanh ch'occh'oc tial, munil stek'k'aj eb' sch'ocoj. Palta axo eb' tz'alanel slolonel Dios, aton eb' tz'ak'an stek'anil eb' yetcreyenteal."
        },
        {
            "number": "5",
            "text": "In gana tzex lolon d'a juntzanh ch'occh'oc tial e masanil. Palta tzin nib'ej val to a slolonel Dios tzeyaleli. Yujto a jun tic, más val ay yopisio d'a yichanh juntzanh ch'occh'oc tial chi'. A juntzanh chi', ay ton yopisio tato ay mach tzuji snaaneli tas val syalelk'ochi, yic vach' tz'och stek'anil eb' creyente chi' yuuj."
        },
        {
            "number": "6",
            "text": "Yuj chi', ex vuk'tac ex vanab', q'uinaloc tzin k'och valel juntzanh ch'oc tial d'ayex ticnaic, ¿tas val jab'oc svach'il tzeyik'cani? Anhej tato svak' eyojtaquejel juntzanh tas ak'b'il d'ayin yuj Dios, juntzanh sjelanil, mato svalel slolonel Dios yed' juntzanhxo k'ayb'ub'al d'ayex, anhej yuj chi' syal eyik'an svach'il."
        },
        {
            "number": "7",
            "text": "Q'uinaloc tato ay juntzanh son ticnaic, tz'ok' junoc flauta, sk'anh pax junoc arpa. Tato tonhej snhilili sjaj, ¿tom scab'i tas jajil b'aj van sk'anh junjun?"
        },
        {
            "number": "8",
            "text": "Q'uinaloc tato ay junoc oval ticnaic, ayic sk'och yorail sb'at eb' soldado, tz'ok' strompeta eb', sb'at eb'. Palta tato manhoclaj yaj yok' q'ueen tz'aj yoq'ui, ¿tom syal yak'an lista sb'a eb' sb'at d'a oval chi'?"
        },
        {
            "number": "9",
            "text": "Anhejtona', ich onh ta', tato scal juntzanh lolonel malaj mach tz'ab'ani, ¿tas ol aj snachajel yuj eb' tas scala'? Nab'anhej am tzonh comon lolon icha chi'."
        },
        {
            "number": "10",
            "text": "A ticnaic, tzijtum macanhil ti' ay d'a yolyib'anhq'uinal tic. Masanil juntzanh ti' chi', ay val yelk'och junjun."
        },
        {
            "number": "11",
            "text": "Q'uinaloc tato ay junoc mach sloloni, palta max cab'laj tas syala', tato icha chi', ichato ch'oc chonhab'il caj d'ay. Anhejtona', ichato ch'oc chonhab'il yaj pax d'ayonh."
        },
        {
            "number": "12",
            "text": "Vojtacxo to e gana juntzanh opisio syak' Yespíritu Dios d'ayex. Yuj chi', svala' to tzeyak' val eyip yic vach' ol e cha jun opisio más vach'. Tato icha chi', ol yal eyak'an stek'anil eb' eyetcreyenteal."
        },
        {
            "number": "13",
            "text": "Yuj chi', tato ay junoc mach tz'ak'ji lolon d'a junoc ch'oc ti'al, yovalil sk'an d'a Dios yic syal yalani tas syalelk'och jun chi'."
        },
        {
            "number": "14",
            "text": "Q'uinaloc tato d'a junoc ch'oc tial tzin lesalvi ticnaic, a in pixan, slesalvi, palta axo in pensar max nachajel yuuj tas juntzanh sval chi'."
        },
        {
            "number": "15",
            "text": "Yuj chi', ¿tas am sco k'ulej tze na'a? Manhocnhej yed' co pixan tzonh lesalvi. Yovalil tzonh lesalvi pax yed' co pensar yic snachajel cuuj. Anhejtona', ayic tzonh b'itani, manh tonhejoc tzonh b'itan yed' co pixan. Yovalil tzonh b'itan pax yed' co pensar, yic vach' snachajel cuuj."
        },
        {
            "number": "16",
            "text": "Q'uinaloc tato ay junoc ex ticnaic, tzeyal vach' lolonel d'a Dios d'a junoc ch'oc ti'al, tato icha chi', anhej yed' e pixan tzeyala'. Axo eb' ayek' eyed'oc, max nachajel yuj eb' tas jun tzeyal chi'. Yuj chi', ayic tzeyak'an yuj diosal d'a Dios, max yal junnhej slesalvi eb' eyed'oc."
        },
        {
            "number": "17",
            "text": "Vach'chom vach' jun e lesal chi' ayic tzeyak'an yuj diosal chi', palta malaj mach tz'ak'ji stek'anil yuuj."
        },
        {
            "number": "18",
            "text": "Yuj val dios d'a co Mam Dios yujto más val syal in lolon d'a juntzanh ch'occh'oc tial chi' d'a eyichanh e masanil."
        },
        {
            "number": "19",
            "text": "Palta ayic sco molb'an co b'a d'a culto, más vach' a e ti' svala' yic tzex in k'ayb'ej. Yujto vach'chom oye'nhej b'elanh lolonel sval d'ayex d'a e ti' chi', palta ek'al yopisio d'a yichanh lajunheoc mil lolonel max nachajel eyuuj."
        },
        {
            "number": "20",
            "text": "Ex vuk'tac ex vanab', manh ichoc eb' unin tzeyutej e b'a e naan juntzanh tic. Axo e b'eyb'al, ichaocab' yic eb' nenetac unin, icha chi' tzeyutej, yujto max saylaj chucal eb', ichocab' ta tzeyutej e b'a. Tek'an val tzeyutej e pensar, yujto manh ex uninoc."
        },
        {
            "number": "21",
            "text": "A d'a sley Dios, tz'ib'yajcan icha tic: A in tic ol in lolon d'a jun chonhab' tic d'a juntzanh ch'occh'oc tial yed' d'a sti' eb' ch'occh'oc chonhab'il. Palta anheja' manh ol yak'och spensar eb' d'ayin, xchi Dios Cajal."
        },
        {
            "number": "22",
            "text": "Yuj chi', a juntzanh ch'occh'oc tial tz'alji, ch'oxnab'il yajcan d'a eb' manh creyenteoc, manhoc d'a eb' creyente. Palta ayic tz'aljiel slolonel Dios, yic eb' creyente yaji, manhoc eb' manh creyenteoc ay yico'."
        },
        {
            "number": "23",
            "text": "Q'uinaloc tze molb'ej e b'a e masanil a ex creyente ex ta', mato a ex masanil ex tzex lolon d'a juntzanh ch'occh'oc ti'al, tato sk'och junoc manh creyenteoc, mato manh yojtacoc tas yaj jun quic tic, tecan syal icha tic: Ichato ay tas scot d'a sjolom eb', xchama."
        },
        {
            "number": "24",
            "text": "Palta q'uinaloc van eyalanel slolonel Dios e masanil, ayic sk'och junoc manh creyenteoc, vach'chom manh yojtacoc tas yaj jun quic tic, snachajel yuuj to ay smul. Sb'eyk'olej sb'a ayic syab'an tas tzeyal junjun ex."
        },
        {
            "number": "25",
            "text": "Ichato chi' scheclajeli tas ay d'a spensar. Yuj chi', tz'em cuman, syalan sb'a d'a Dios. Axom syalani: Yel toni, ay val och Dios eyed'oc, xchama."
        },
        {
            "number": "26",
            "text": "Yuj chi' ex vuk'tac ex vanab', ol valb'at d'ayex tas yovalil tzeyutej e b'a ta' ayic tze molb'an e b'a. Ay ex tzex b'itani, ayex tzeyak' junoc k'ayb'ub'al, ayex tzeyaleli tas syak' Dios d'ayex, ayex tzex lolon d'a junoc ch'oc tial, ayex pax tzeyala' tas syalelk'och jun tzeyal chi'. A masanil tas tze k'ulej chi', k'ulejec yic tzex tek'k'aj e masanil."
        },
        {
            "number": "27",
            "text": "Tato ayex tzex lolon d'a juntzanh ch'occh'oc tial, chavanh ma oxvanhexnhej tzex loloni. Junjunal tzeyal eyico'. Anhejtona' yovalil ay junoc ex tzeyala' tas syalelk'ochi."
        },
        {
            "number": "28",
            "text": "Tato malaj mach syal yalani tas syalelk'och jun chi', más vach' max ex lolonlaj d'a juntzanh ch'occh'oc tial b'aj tze molb'ej e b'a chi'. Más vach' munil tzex lesalvi d'a Dios e ch'ocoj."
        },
        {
            "number": "29",
            "text": "Anhejtona', tato ayex tzeyalel slolonel Dios, chavaanh ma oxvanhexnhej tzeyaleli. A exxo e masanil, tzeyak' val och e chiquin d'a tas tz'alji d'ayex, yic snachajel eyuuj."
        },
        {
            "number": "30",
            "text": "Q'uinaloc tato ay junoc ex van eyalanel slolonel Dios d'a e cal chi'. Palta tato ay junocxo tz'ak'ji yal junocxo tas yuj Dios, yovalil tzex och vaan eyalan eyic chi', syalan yic junxo chi'."
        },
        {
            "number": "31",
            "text": "Tato icha chi', a jantac ex tz'ak'ji eyalel slolonel Dios, junjunal syal eyalan eyico', yic vach' tzeyik' e k'ayb'ub'al e masanil, tzeyik'an pax e tek'anil."
        },
        {
            "number": "32",
            "text": "Mach ex tz'ak'ji eyalel slolonel Dios, tzeyil val e b'a, yic junjunal tzeyal eyico'."
        },
        {
            "number": "33",
            "text": "Tato tonhej tzonh q'ue somnaj calani, manhoc d'a Dios scot jun chi', yujto a Dios chi' sgana to a d'a stzolal tzonh loloni. A syutej sb'a eb' creyente d'a junjun iglesia to a eb' ix ix numan tz'aj eb' ix."
        },
        {
            "number": "34",
            "text": "Anhejtona', icha chi' d'ayex, yovalil numan tz'aj eb' ix ix b'aj tze molb'ej e b'a, yujto malaj spermiso eb' ix slolon d'a culto. Sk'anab'ajejocab' eb' ix, yujto icha chi' syal sley Dios."
        },
        {
            "number": "35",
            "text": "Tato ay junoc eb' ix sgana sk'anb'an junoc tas, yovalil a d'a vinh yetb'eyum ix sk'anb'ej yab'i ayic sk'ochxi eb' d'a spat. Yujto manh smojoc slolon eb' ix d'a culto chi'."
        },
        {
            "number": "36",
            "text": "Yovalil tze nacoti to manhoc d'ayex ix b'ab'laj ak'ji slolonel Dios chi'. Anhejtona', manh e ch'ocojoc ix e cha slolonel Dios chi'."
        },
        {
            "number": "37",
            "text": "Tato ayex tze na'a to ay eyopisio eyalanel slolonel Dios, mato tze na'a to a Yespíritu Dios smunlaj d'ayex, nachajocab'el eyuuj to schecnab'il Cajal Jesús yaj juntzanh tzin tz'ib'ejb'at tic d'ayex."
        },
        {
            "number": "38",
            "text": "Tato ay eb' malaj yelk'och juntzanh checnab'il tic d'a sat, anhejtona' malajocab' pax yelk'och eb' d'ayex."
        },
        {
            "number": "39",
            "text": "Yuj chi', ex vuk'tac ex vanab', tzeyak' eyip, sec yuj chi' ol yal eyalanel slolonel Dios. Axo eb' slolon d'a juntzanh ch'occh'oc tial, manh e cachoch vaan eb'."
        },
        {
            "number": "40",
            "text": "Vach'nhej tzeyutej e b'oan masanil tasi, ichaocab' val d'a stzolal tzeyutej."
        }
    ]
}