{
    "chapter": "5",
    "verses": [
        {
            "number": "1",
            "text": "Ix k'och Jesús yet' heb' sk'ayb'um t'a junxo sk'axepal ha' nhajab' chi' t'a Gerasa."
        },
        {
            "number": "2",
            "text": "Ayic wan yelta Jesús t'a yol te' barco chi', ix cot jun winh b'aj smucchaj heb' chamnac, ix k'och winh t'ay. Ha jun winh chi', ayoch enemigo t'a winh."
        },
        {
            "number": "3",
            "text": "Anhej b'aj mukan heb' chamnac, anhej ta' kajan winh. Malaj junok mach syal stzek'an winh, wach'chom yet' k'een cadena."
        },
        {
            "number": "4",
            "text": "Yujto tzijtum elxo stzek'chaj winh yet' k'een t'a sjaj yoc yet' t'a sk'ab', palta t'a juntac el sd'inhchajb'at k'een yuj winh. Malaj junok mach stzak'wan syaman winh."
        },
        {
            "number": "5",
            "text": "Masanil tiempo, t'ak'walil yet' t'a k'ualil, tonhej sb'eyek' winh t'a jolomtac witz, yet' b'aj smucchaj heb' chamnac. Tz'awaj winh. Ste mak'ej lajwoc sb'a winh t'a juntzanh k'een k'een."
        },
        {
            "number": "6",
            "text": "Najatto ix yilb'at Jesús chi' winh, ix spilan yip winh scot t'ay. k'axel yem cuman winh t'a yichanh sk'ochi."
        },
        {
            "number": "7",
            "text": "Yuj chi' ix yalan Jesús: --Ach enemigo, elanh t'a winh, xchi. Ixlajwi chi', ix te k'e yav winh yalani: --¿Tas alan ic t'ayin, ach Jesús? Ha ach tik, Yuninal ach Dios, jun te Niwan Yelk'ochi. Tzin tewi wal t'ayach t'a yichanh Dios, manh in ixtej, xchi winh t'ay."
        },
        {
            "number": "8",
            "text": "Ixlajwi chi', ix sk'anb'an Jesús t'a winh: --¿Tas a b'i? xchi t'a winh. --Legión in b'i, yujto tzijtum ko b'eyi, xchi winh."
        },
        {
            "number": "9",
            "text": "Ix och ijan winh stewi t'a Jesús, yic max checjiel heb' enemigo chi' t'a jun lugar chi'."
        },
        {
            "number": "10",
            "text": "Ay juntzanh nok' chitam wan swa t'a stz'ey jun tzalan chi'."
        },
        {
            "number": "11",
            "text": "Yuj chi' ix tewioch masanil heb' enemigo chi' t'a Jesús: --Checonhcanb'at t'a skal nok' chitam chi', yic ha t'a nok' ol onh ochkanok, xchi heb'."
        },
        {
            "number": "12",
            "text": "Axo Jesús ix chaanb'at heb' t'a nok'. Yuj chi' ix el heb' t'a winh, haxo t'a nok' chitam chi' ix b'at ochxikan heb'. Ay am chab'oc mil nok'. Ix laj syumanb'at sb'a nok' smasanil t'a sattac witz. Ix laj b'at nok' t'a yol ha' nhajab' chi'. Ix laj sjik' ha' nok', ix cham nok'."
        },
        {
            "number": "13",
            "text": "Axo heb' stanhwumal nok' ix te xiv heb'. Ix laj b'at heb' elelal. Ix laj ek' heb' yalkanel yab'ixal jun chi' t'a chonhab' yet' b'aj najat yajb'ati. Yuj chi', ix laj k'och heb' anima yila' tas jun ix uji chi'."
        },
        {
            "number": "14",
            "text": "Axo ix k'och heb' b'aj ayek' Jesús, ix yilan heb' to a winh b'aj ix el heb' enemigo chi', k'ojanek' winh ta'. Ayxo och spichul winh, te wach'xo sk'ol winh. Yuj chi', ix te xiv heb'."
        },
        {
            "number": "15",
            "text": "Ha heb' ix ilan tas ix sk'ulej Jesús chi', a heb' ix alan t'a juntzanhxo heb' wanto sk'ochi. Ix laj yalan heb' tas ix aj yel heb' enemigo chi' yet' tas ix aj pax nok' chitam chi'."
        },
        {
            "number": "16",
            "text": "Yuj chi', ix tewi heb' anima chi' t'a Jesús, yic tz'el t'a yol slugar heb' chi'."
        },
        {
            "number": "17",
            "text": "Ayic ix ochxi Jesús t'a yol barco, haxo winh b'aj ix el heb' enemigo chi', ix sk'an pawor winh t'a Jesús yic wach' sb'atkan winh yet'oc."
        },
        {
            "number": "18",
            "text": "Palta ix yalan t'a winh: --Paxanh t'a a pat, b'aj ay a mam yet' heb' uk'tac. Tzalan icha tik t'a heb': Niwan tas ix sb'o Dios Kajal t'ayin. Ix te ok' sk'ool t'ayin, xa chi, xchi Jesús t'a winh."
        },
        {
            "number": "19",
            "text": "Yuj chi', ix b'at winh. Ix ek' pax winh t'a juntzanhxo chonhab' t'a yol yic Decápolis. Ix laj yalanel winh jantac tas ix sb'o Jesús t'ay. Yuj chi' ix te sat sk'ol heb' smasanil."
        },
        {
            "number": "20",
            "text": "Ixlajwi chi', ix ek'xi Jesús t'ha ha' nhajab' b'aj ix koti. Axo yic ix k'ochxi t'a sti' ha' chi', tzijtum anima ix smolb'ej sb'a."
        },
        {
            "number": "21",
            "text": "Ix k'och jun winh yajal yaj t'a spatil culto, scuch Jairo. Ayic ix yilan Jesús winh, ix em cuman winh t'a yichanh."
        },
        {
            "number": "22",
            "text": "Ix te tewi winh t'ay, ix yalan winh: --Toxo wal scham jun ix wisil. Conh wed'oc, b'at ak'ek' a k'ab' t'a yib'anh ix, yic ol b'oxoc sk'ool ix yic manh ol cham ix, xchi winh t'ay."
        },
        {
            "number": "23",
            "text": "Yuj chi' ix b'at Jesús yet' winh. Tzijtum pax anima ix b'at yet'oc, ix ste witz'ej sb'a heb'."
        },
        {
            "number": "24",
            "text": "Palta ay junxo ix, ayxo slajchawil ab'il syamanoch yel jun ha' t'a sniwanil ix."
        },
        {
            "number": "25",
            "text": "Tzijtum heb' anhtum b'aj ix b'at yixtej sb'a ix. Masanil tastac ay t'a ix, ix schonhel ix yuj stupan heb'. Palta maj b'oxilaj ix yuj heb', masnhej ix te nivtaj ix."
        },
        {
            "number": "26",
            "text": "Palta ix yab'an yab'ixal Jesús ix. Yuj chi' ix k'och ix t'a spatic t'a skal heb' anima. Ix syaman sti' spichul Jesús chi' ix,"
        },
        {
            "number": "27",
            "text": "yujto ix sna' ix: Tonhejokab' tzin yam jab'oc sti' spichul, tzin b'oxikani, xchi ix."
        },
        {
            "number": "28",
            "text": "D'a jun rato chi', ix och waan jun syaelal ix chi'. Ix yab'an ix sb'oxi sk'ool yuj jun syaelal chi'."
        },
        {
            "number": "29",
            "text": "Axo Jesús yojtak to ay mach ix b'oxi sk'ool yuj spoder. Yuj chi', ix meltzajb'at k'elan t'a heb' anima chi', ix sk'anb'an t'a heb': --¿Mach jun ix yaman in pichul tik? xchi t'a heb'."
        },
        {
            "number": "30",
            "text": "Axo heb' sk'ayb'um ix alan t'ay: --Ina te witz'an yaj b'aj ayach ek' t'a skal heb' anima tik, slajwi chi' tza k'anb'ani: ¿Mach jun in yamani? xa chi, xchi heb' t'ay."
        },
        {
            "number": "31",
            "text": "Palta ix ek' k'eleloc t'a skal heb' anima sayani mach jun ix yaman chi'."
        },
        {
            "number": "32",
            "text": "Axo ix ix chi', ix te ib'xik'e ix yuj xiwelal. Yujto yojtakxo ix to ix b'oxi sk'ool ix yuj. Yuj chi', ix k'och ix t'ay. Ix em cuman ix t'a yichanh. Yelk'olal ix yal ix smasanil t'a yel."
        },
        {
            "number": "33",
            "text": "Yuj chi' ix yal Jesús chi' t'a ix: --Ach ix, yujto in ak'och t'a a k'ool, yuj chi' ach b'oxi. Paxanh t'a tzalajk'olal. Tik ach b'oxi t'a jun a yaelal tik, xchi t'a ix."
        },
        {
            "number": "34",
            "text": "Ayic wan yalan Jesús, ay juntzanh heb' winh ix cot t'a spat winh yajal yaj t'a spatil culto chi'. Ix yalan heb' winh t'a winhaj Jairo chi': --Ha jun ix isil chi', toxo ix cham ix. Nab'axonhej tza tzuntzej ko k'ayb'umal tik yic b'at yilani, xchi heb' winh t'a winh."
        },
        {
            "number": "35",
            "text": "Palta ayic ix yab'an Jesús chi' tas ix yal heb' winh, ix yalan t'a winh: --Manh a na jun chi'. Ak' wal och Dios t'a a k'ool, xchi."
        },
        {
            "number": "36",
            "text": "Ixlajwi chi', malaj heb' anima ix schab'at yet'oc. Anhej winhaj Pedro, winhaj Jacobo yet' winhaj Juan yuk'tac winhaj Jacobo chi' ix schab'at yet'oc."
        },
        {
            "number": "37",
            "text": "Axo ix k'och heb' t'a spat winh yajal chi', ix yilani, wejanchaanh heb' ok'el. Manh jantacoc yel yav heb'."
        },
        {
            "number": "38",
            "text": "Yuj chi', ix och t'a yol pat chi', ix yalan t'a heb': --¿Tas yuj tzex te oq'ui? Ha ix unin tik, manh chamnacoclaj ix, tonhej sway ix, xchi t'a heb'."
        },
        {
            "number": "39",
            "text": "Palta tonhej ix tzewaj heb'. Axo ix lajwi yelta heb' anima chi' yuj, ix yik'anoch smam snun ix, yet' heb' ajun yet'oc. Ix ochk'och heb' b'aj ayek' ix unin chi'."
        },
        {
            "number": "40",
            "text": "Ix syaman sk'ab' ix, ix yalan t'a ix: --Talita cumi, xchi. Syalelk'ochi: Ach ix unin, a in swal t'ayach, k'eanh waan, xchi."
        },
        {
            "number": "41",
            "text": "D'a jun rato chi', ix k'e wan ix, ix b'ey ix. Slajchawilxo ab'il ix. Axo heb' anima ayek' ta', ix te sat sk'ool heb'."
        },
        {
            "number": "42",
            "text": "Palta ix cham wal yalan Jesús t'a heb': --Ayta b'aj tzeyalel jun tik. Hak'ek wa ix unin tik, xchi t'a heb'."
        }
    ]
}