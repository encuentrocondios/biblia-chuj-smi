{
    "chapter": "10",
    "verses": [
        {
            "number": "1",
            "text": "Yacb'an van slesalvi vinhaj Esdras chi', van yok' vinh syalanq'ueta smul eb' yetisraelal vinh, cumanem vinh d'a yichanh scajnub' Dios. Yacb'an chi', ix och oyan jun nhilanh eb' yetisraelal vinh d'a spatic, eb' vinh vinac, eb' ix ix yed' eb' unin. Ix te ok' val eb' yed' vinh."
        },
        {
            "number": "2",
            "text": "Ix lajvi chi', axo vinhaj Secanías yuninal vinhaj Jehiel d'a yinhtilal vinhaj Elam, ix alan d'a vinhaj Esdras chi' icha tic: A onh tic maj co k'anab'ajej co Diosal, yujto ix quik'laj co b'a yed' eb' ix ix ch'oc chonhab'il, palta jun, ayto val sb'onab'il jun tic d'ayonh."
        },
        {
            "number": "3",
            "text": "A ticnaic, scak' co ti', ol co chec pax eb' ix ch'oc chonhab'il chi' yed' yune'. Ol co k'anab'ajan tas tzal chi' yed' tas syal eb' sk'anab'ajan schecnab'il Dios ed'oc, icha yalan checnab'il chi'."
        },
        {
            "number": "4",
            "text": "Yuj chi' q'ueanh vaan, yujto a ach tic syal a b'oan yaj jun tic. Ol onh colvaj ed'oc. Tek'b'ej a b'a a b'oan jun munlajel tic, xchi vinh."
        },
        {
            "number": "5",
            "text": "Yuj chi' ix q'ue linhan vinhaj Esdras chi', ix schecan vinh yak' sti' eb' yajalil eb' sacerdote, eb' levita yed' juntzanhxo eb' yetisraelal eb' yic sk'anab'ajej eb' icha ix aj yak'an sti' chi'."
        },
        {
            "number": "6",
            "text": "Ix lajvi chi' ix el vinhaj Esdras chi' d'a yichanh scajnub' Dios chi', ix b'at vinh d'a scuarto vinhaj Johanán yuninal vinhaj Eliasib. Ata' ix ek' ak'val yuj vinh. Malaj jab'oc tas ix sva vinh, malaj pax tas ix yuq'uej vinh, yujto ix te cus sk'ol vinh yuj smul eb' ix jax d'a Babilonia chi'."
        },
        {
            "number": "7",
            "text": "Ix lajvi chi', ix alchaji to a masanil eb' ay d'a Jerusalén yed' eb' ay d'a juntzanhxo chonhab' d'a yol yic Judá, aton eb' jaxnac chi', to smolb'ej sb'a eb' d'a Jerusalén chi'."
        },
        {
            "number": "8",
            "text": "Ix smol alan eb' vinh yajal yed' eb' vinh ichamtac vinac to d'a schab'jial sk'och eb' anima chi', ix yalan eb' vinh icha tic: Tato ay eb' max javi d'a sk'ual chi', tz'ik'jiek' masanil tastac ay d'a eb', spechjiel eb' d'a scal eb' yetchonhab' chi', xchi eb' vinh."
        },
        {
            "number": "9",
            "text": "Yuj chi', axo d'a jun k'u chi', aton d'a 20 yoch sb'alunhil uj, ix smolb'an sb'a masanil eb' vinh ay yopisio yic Judá yed' yic Benjamín d'a Jerusalén chi'. Ix em k'ojan eb' smasanil d'a yamaq'uil scajnub' Dios. Ste ib'xi eb' yuj tas van yalchaj chi' yed' pax yuj jun nhab' ov yemi."
        },
        {
            "number": "10",
            "text": "Ix lajvi chi', ix q'ue linhan vinhaj sacerdote Esdras chi', ix yalan vinh d'a eb' icha tic: --A ex tic ix och e mul yujto ix eyik'laj e b'a yed' eb' ix ix ch'oc chonhab'il. Icha chi' ix aj svach' och co mul."
        },
        {
            "number": "11",
            "text": "A ticnaic, alecq'ueta e mul d'a yichanh Jehová sDiosal eb' co mam quicham, k'anab'ajejec tas snib'ej. Iq'uequel e b'a d'a scal eb' anima ch'oc chonhab'il chi', tzeyactanpaxcan eb' ix ix, ix eyik'laj e b'a yed'oc d'a scal eb' chi', xchi vinh."
        },
        {
            "number": "12",
            "text": "Ix tak'vi eb' anima chi' smasanil, te chaanh ix yal eb' icha tic: --Ol co k'anab'ajej icha tzal chi'."
        },
        {
            "number": "13",
            "text": "Palta ina max ek'laj nhab' tic, max yal-laj co can d'a calle tic, yujto a jun tic, manh jun chab'nhejoc k'ual ol yak' sb'oi, yujto te nivan onh ix och co mul tic."
        },
        {
            "number": "14",
            "text": "Vach' tato anhej eb' yajal scan d'a tic yic sb'oan yaji, axo masanil eb' cajan d'a yoltac co chonhab', eb' ix yik'laj sb'a yed' eb' ix ch'oc chonhab'il chi', syal sjavi eb' d'a junoc k'u to scan sk'ual. Aocab' eb' juez yed' eb' yichamtac vinaquil chonhab' tz'ik'ancot eb'. Icha chi' ol co k'ulej co masanil, masanto ol yal stup yoval sk'ol co Diosal d'a quib'anh yuj tas ix co k'ulej tic, xchi eb'."
        },
        {
            "number": "15",
            "text": "Masanil eb' ix jax d'a Babilonia chi', ix scha sk'ol eb' tas ix alchaj chi', palta anhej vinhaj Jonatán yuninal vinhaj Asael yed' vinhaj Jahazías yuninal vinhaj Ticva yed' chavanh eb' vinh levita, aton vinhaj Mesulam yed' vinhaj Sabetai maj chaan sk'ool. Yuj chi' a vinhaj sacerdote Esdras chi', ix yak'och juntzanh eb' vinh yajal vinh, aton eb' vinh yajal d'a scal eb' yinhtilal. Ix tz'ib'chajcan sb'i eb' vinh. Axo d'a b'ab'el k'ual yic slajunhil uj, ix smolb'an sb'a eb', yic sch'olb'itan junjun macanh eb'."
        },
        {
            "number": "16",
            "text": "Axo d'a b'ab'el k'u yic b'ab'el uj, ata' ix lajvi sch'olb'itaj masanil eb' ix yik'laj sb'a yed' eb' ix ix ch'oc chonhab'il chi'."
        },
        {
            "number": "17",
            "text": "Aton sb'i eb' vinh ix yik'laj sb'a yed' eb' ix ch'oc chonhab'il chi': A d'a yinhtilal eb' sacerdote yed' d'a eb' sk'ab'yoc vinhaj Jesúa yuninal vinhaj Josadac: Aton vinhaj Maasías, vinhaj Eliezer, vinhaj Jarib yed' vinhaj Gedalías."
        },
        {
            "number": "18",
            "text": "A eb' vinh ix yak' val sti' schecan pax eb' ix ix chi'. Ix yak' junjun nok' ch'ac calnel eb' vinh silab'il d'a Dios yuj smul."
        },
        {
            "number": "19",
            "text": "A d'a eb' yinhtilal vinhaj Imer: Aton vinhaj Hanani yed' vinhaj Zebadías."
        },
        {
            "number": "20",
            "text": "D'a eb' yinhtilal vinhaj Harim: Aton vinhaj Maasías, vinhaj Elías, vinhaj Semaías, vinhaj Jehiel yed' vinhaj Uzías."
        },
        {
            "number": "21",
            "text": "D'a eb' yinhtilal vinhaj Pasur: Aton vinhaj Elioenai, vinhaj Maasías, vinhaj Ismael, vinhaj Natanael, vinhaj Jozabad yed' vinhaj Elasa."
        },
        {
            "number": "22",
            "text": "Axo d'a eb' yinhtilal eb' levita: Aton vinhaj Jozabad, vinhaj Simei, vinhaj Kelaía, (scuchan pax Kelita) vinhaj Petaías, vinhaj Judá yed' vinhaj Eliezer."
        },
        {
            "number": "23",
            "text": "Axo d'a scal eb' sb'itani: Aton vinhaj Eliasib. Axo d'a scal eb' tanhvum puerta: Aton vinhaj Salum, vinhaj Telem yed' vinhaj Uri."
        },
        {
            "number": "24",
            "text": "Axo d'a scal juntzanhxo eb' quetisraelal, d'a eb' yinhtilal vinhaj Paros: Aton vinhaj Ramía, vinhaj Jezías, vinhaj Malquías, vinhaj Mijamín, vinhaj Eleazar, vinhaj Malquías yed' vinhaj Benaía."
        },
        {
            "number": "25",
            "text": "Axo d'a eb' yinhtilal vinhaj Elam: Aton vinhaj Matanías, vinhaj Zacarías, vinhaj Jehiel, vinhaj Abdi, vinhaj Jeremot yed' vinhaj Elías."
        },
        {
            "number": "26",
            "text": "Axo d'a eb' yinhtilal vinhaj Zatu: Aton vinhaj Elioenai, vinhaj Eliasib, vinhaj Matanías, vinhaj Jeremot, vinhaj Zabad yed' vinhaj Aziza."
        },
        {
            "number": "27",
            "text": "Axo d'a eb' yinhtilal vinhaj Bebai: Aton vinhaj Johanán, vinhaj Hananías, vinhaj Zabai yed' vinhaj Atlai."
        },
        {
            "number": "28",
            "text": "Axo d'a eb' yinhtilal vinhaj Bani: Aton vinhaj Mesulam, vinhaj Maluc, vinhaj Adaía, vinhaj Jasub, vinhaj Seal yed' vinhaj Ramot."
        },
        {
            "number": "29",
            "text": "Axo d'a eb' yinhtilal vinhaj Pahat-moab: Aton vinhaj Adna, vinhaj Quelal, vinhaj Benaía, vinhaj Maasías, vinhaj Matanías, vinhaj Bezaleel, vinhaj Binúi yed' vinhaj Manasés."
        },
        {
            "number": "30",
            "text": "Axo d'a eb' yinhtilal vinhaj Harim: Aton vinhaj Eliezer, vinhaj Isías, vinhaj Malquías, vinhaj Semaías, vinhaj Simeón,"
        },
        {
            "number": "31",
            "text": "vinhaj Benjamín, vinhaj Maluc yed' vinhaj Semarías."
        },
        {
            "number": "32",
            "text": "Axo d'a eb' yinhtilal vinhaj Hasum: Aton vinhaj Matenai, vinhaj Matata, vinhaj Zabad, vinhaj Elifelet, vinhaj Jeremai, vinhaj Manasés yed' vinhaj Simei."
        },
        {
            "number": "33",
            "text": "Axo d'a yinhtilal vinhaj Bani: Aton vinhaj Madai, vinhaj Amram, vinhaj Uel, vinhaj Benaía, vinhaj Bedías, vinhaj Quelúhi, vinhaj Vanías, vinhaj Meremot, vinhaj Eliasib, vinhaj Matanías, vinhaj Matenai, vinhaj Jaasai."
        },
        {
            "number": "34",
            "text": "Axo d'a yinhtilal vinhaj Binúi: Aton vinhaj Simei, vinhaj Selemías, vinhaj Natán, vinhaj Adaía, vinhaj Macnadebai, vinhaj Sasai, vinhaj Sarai, vinhaj Azareel, vinhaj Selemías, vinhaj Semarías, vinhaj Salum, vinhaj Amarías yed' vinhaj José."
        },
        {
            "number": "35",
            "text": "Axo d'a yinhtilal vinhaj Nebo: Aton vinhaj Jeiel, vinhaj Matatías, vinhaj Zabad, vinhaj Zebina, vinhaj Jadau, vinhaj Joel yed' vinhaj Benaía."
        },
        {
            "number": "36",
            "text": "Masanil juntzanh eb' vinh tic, ix yik'laj sb'a eb' vinh yed' eb' ix ix ch'oc chonhab'il. Ay eb' vinh ayxo yuninal yed' eb' ix."
        }
    ]
}