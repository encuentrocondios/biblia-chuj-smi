{
    "chapter": "10",
    "verses": [
        {
            "number": "1",
            "text": "Ix yak'och q'uen tumin vinhaj rey Asuero t'a yib'anh masanil eb' anima, aton eb' ay t'a yol smacb'en vinh masanto eb' cajan t'a stitac ha' mar, yic syak' q'uen eb' t'a vinh."
        },
        {
            "number": "2",
            "text": "Masanil sjelanil vinh rey chi' yet' yopisio yet' yab'ixal tas val yutejnac vinh yak'an nivac opisio t'a vinhaj Mardoqueo, tz'ib'ab'ilcan b'aj aycan yab'ixal tastac ujinac t'a yol smacb'en Media yet' Persia."
        },
        {
            "number": "3",
            "text": "Ha vinhaj Mardoqueo chi', ix ochcan vinh schab'il yajalil t'a vinhaj rey Asuero chi'. Te niwan ix aj yelk'och vinh t'a skal eb' yetisraelal. Te xajan ix ilji vinh yuj eb' yetchonhab' chi', yujto ix sayjiek' svach'il eb' yuj vinh, ix yak'an val yip vinh yic wach' tzalajk'olal yet' junk'olal tz'aj eb'."
        }
    ]
}