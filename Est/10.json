{
    "chapter": "10",
    "verses": [
        {
            "number": "1",
            "text": "Ix yak'och q'uen tumin vinhaj rey Asuero d'a yib'anh masanil eb' anima, aton eb' ay d'a yol smacb'en vinh masanto eb' cajan d'a stitac a' mar, yic syak' q'uen eb' d'a vinh."
        },
        {
            "number": "2",
            "text": "Masanil sjelanil vinh rey chi' yed' yopisio yed' yab'ixal tas val yutejnac vinh yak'an nivac opisio d'a vinhaj Mardoqueo, tz'ib'ab'ilcan b'aj aycan yab'ixal tastac ujinac d'a yol smacb'en Media yed' Persia."
        },
        {
            "number": "3",
            "text": "A vinhaj Mardoqueo chi', ix ochcan vinh schab'il yajalil d'a vinhaj rey Asuero chi'. Te nivan ix aj yelk'och vinh d'a scal eb' yetisraelal. Te xajan ix ilji vinh yuj eb' yetchonhab' chi', yujto ix sayjiek' svach'il eb' yuj vinh, ix yak'an val yip vinh yic vach' tzalajk'olal yed' junk'olal tz'aj eb'."
        }
    ]
}