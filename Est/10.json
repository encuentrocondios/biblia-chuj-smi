{
    "chapter": "10",
    "verses": [
        {
            "number": "1",
            "text": "Ix yak'och q'uen tumin winhaj rey Asuero t'a yib'anh masanil eb' anima, aton eb' ay t'a yol smacb'en winh masanto eb' cajan t'a stitac ha' mar, yic syak' q'uen eb' t'a winh."
        },
        {
            "number": "2",
            "text": "Masanil sjelanil winh rey chi' yet' yopisio yet' yab'ixal tas val yutejnac winh yak'an nivac opisio t'a winhaj Mardoqueo, tz'ib'ab'ilcan b'aj aycan yab'ixal tastac ujinac t'a yol smacb'en Media yet' Persia."
        },
        {
            "number": "3",
            "text": "Ha winhaj Mardoqueo chi', ix ochcan winh schab'il yajalil t'a winhaj rey Asuero chi'. Te niwan ix aj yelk'och winh t'a skal eb' yetisraelal. Te xajan ix ilji winh yuj eb' yetchonhab' chi', yujto ix sayjiek' swach'il eb' yuj winh, ix yak'an val yip winh yic wach' tzalajk'olal yet' junk'olal tz'aj eb'."
        }
    ]
}