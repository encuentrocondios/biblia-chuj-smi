{
    "chapter": "12",
    "verses": [
        {
            "number": "1",
            "text": "Ay juntzanh eb' vinh sacerdote yed' juntzanhxo eb' vinh levita janacxi yed' vinhaj Zorobabel yuninal vinhaj Salatiel yed' vinhaj Jesúa yajal d'a eb' vinh. Aton eb' vinh tic: Vinhaj Seraías, vinhaj Jeremías, vinhaj Esdras, vinhaj Amarías, vinhaj Maluc, vinhaj Hatús, vinhaj Secanías, vinhaj Rehum, vinhaj Meremot, vinhaj Iddo, vinhaj Gineto, vinhaj Abías, vinhaj Mijamín, vinhaj Maadías, vinhaj Bilga, vinhaj Semaías, vinhaj Joiarib, vinhaj Jedaías, vinhaj Salú, vinhaj Amoc, vinhaj Hilcías yed' vinhaj Jedaías. Aton eb' vinh tic yajal yaj d'a scal eb' vinh yetsacerdoteal d'a yol stiempoal vinhaj Jesúa."
        },
        {
            "number": "2",
            "text": "Axo pax eb' vinh levita, aton eb' vinh tic: Vinhaj Jesúa, vinhaj Binúi, vinhaj Cadmiel, vinhaj Serebías, vinhaj Judá yed' vinhaj Matanías. Yajal yaj eb' vinh d'a eb' vinh sb'itan vach' lolonel d'a Dios."
        },
        {
            "number": "3",
            "text": "Axo vinhaj Bacbuquías yed' vinhaj Uni yed' eb' vinh scolvaj yed' eb' vinh, a eb' vinh stak'vi d'a scal eb' vinh sb'itan chi'."
        },
        {
            "number": "4",
            "text": "A sb'i eb' vinh yinhtilal vinhaj Jesúa d'a stzolal, aton vinhaj Joiacim, vinhaj Eliasib, vinhaj Joiada, vinhaj Jonatán yed' vinhaj Jadúa."
        },
        {
            "number": "5",
            "text": "A sb'i eb' vinh sacerdote yajal d'a junjun macanh eb' yetsacerdoteal d'a stiempoal vinhaj sat sacerdote Joiacim, aton eb' vinh tic: A vinhaj Meraías yajal d'a eb' yinhtilal vinhaj Seraías. A vinhaj Hananías yajal d'a eb' yinhtilal vinhaj Jeremías. A vinhaj Mesulam yajal d'a eb' yinhtilal vinhaj Esdras. A vinhaj Johanán yajal d'a eb' yinhtilal vinhaj Amarías. A vinhaj Jonatán yajal d'a eb' yinhtilal vinhaj Melicú. A vinhaj José yajal d'a eb' yinhtilal vinhaj Sebanías. A vinhaj Adna yajal d'a eb' yinhtilal vinhaj Harim. A vinhaj Helcai yajal d'a eb' yinhtilal vinhaj Meraiot. A vinhaj Zacarías yajal d'a eb' yinhtilal vinhaj Iddo. A vinhaj Mesulam yajal d'a eb' yinhtilal vinhaj Ginetón. A vinhaj Zicri yajal d'a eb' yinhtilal vinhaj Abías. A vinhaj Piltai yajal d'a eb' yinhtilal vinhaj Miniamín yed' d'a eb' yinhtilal vinhaj Moadías. A vinhaj Samúa yajal d'a eb' yinhtilal vinhaj Bilga. A vinhaj Jonatán yajal d'a eb' yinhtilal vinhaj Semaías. A vinhaj Matenai yajal d'a eb' yinhtilal vinhaj Joiarib. A vinhaj Uzi yajal d'a eb' yinhtilal vinhaj Jedaías. A vinhaj Calai yajal d'a eb' yinhtilal vinhaj Salai. A vinhaj Eber yajal d'a eb' yinhtilal vinhaj Amoc. A vinhaj Hasabías yajal d'a eb' yinhtilal vinhaj Hilcías. A vinhaj Natanael yajal d'a eb' yinhtilal vinhaj Jedaías."
        },
        {
            "number": "6",
            "text": "Ayic ayoch vinhaj Eliasib, vinhaj Joiada, vinhaj Johanán yed' vinhaj Jadúa d'a sat sacerdoteal, ix tz'ib'chaj sb'i eb' levita yajal d'a junjun macanh yinhtilal yed' eb' sacerdote. Ix lajvi stz'ib'chaj sb'i eb' chi' d'a stiempoal vinhaj Darío sreyal Persia."
        },
        {
            "number": "7",
            "text": "Axo sb'i eb' levita yajal d'a junjun macanh yinhtilal, aycan b'aj tz'ib'ab'il yab'ixal templo. Ix tz'ib'chajnhej jun lista chi' masanto d'a stiempoal vinhaj Johanán yixchiquin vinhaj Eliasib."
        },
        {
            "number": "8",
            "text": "A vinhaj Hasabías, vinhaj Serebías, vinhaj Jesúa yuninal vinhaj Cadmiel yed' eb' vinh scolvaj yed' eb' vinh, a eb' vinh ix b'oan cha macanh eb' sb'itani yic syak'an yuj diosal eb' d'a Jehová, icha ajnac yalan vinhaj rey David schecab' Dios."
        },
        {
            "number": "9",
            "text": "Axo eb' vinh stanhvumal juntzanh cuarto b'aj molan tastac ay d'a slak'anil spuertail templo, aton eb' vinh tic: Vinhaj Matanías, vinhaj Bacbuquías, vinhaj Obadías, vinhaj Mesulam, vinhaj Talmón yed' vinhaj Acub."
        },
        {
            "number": "10",
            "text": "Aton eb' vinh ayoch d'a yopisio chi' d'a stiempoal vinhaj Joiacim yuninal vinhaj Jesúa yixchiquin vinhaj Josadac, aton d'a stiempoal ayic ayin och a in Nehemías in tic yajalil, ayic ayek' vinhaj sacerdote Esdras k'ayb'um paxi."
        },
        {
            "number": "11",
            "text": "Ayic ix k'och sk'ual yak'jicanoch smuroal Jerusalén d'a yol sk'ab' Dios, ix avtajcot masanil eb' levita d'a junjun chonhab'. Ix javi eb' d'a Jerusalén yuj jun q'uinh chi', yic syalanpax vach' lolonel eb' d'a Dios, yic sb'itanpax eb' d'a tzalajk'olal yed' q'uen platillo, te' arpa yed' te' lira."
        },
        {
            "number": "12",
            "text": "A eb' sb'itan chi', ix cot eb' d'a slak'anil Jerusalén, d'a yaldeail Netofa,"
        },
        {
            "number": "13",
            "text": "d'a yol yic Gilgal, d'a yol smacb'en Geba yed' d'a yol yic Azmavet, yujto a d'a juntzanh chonhab' d'a slak'anil Jerusalén chi' cajan eb'."
        },
        {
            "number": "14",
            "text": "Ix lajvi chi', ix sacb'itan sb'a eb' sacerdote yed' eb' levita icha yalan ley. Ix sacb'itan pax eb' anima eb' yed' spuertail chonhab' yed' smuroal."
        },
        {
            "number": "15",
            "text": "Ix lajvi chi', a in Nehemías in tic, ix in checq'ue eb' yajal yic Judá d'a yib'anh muro chi'. Ix vak'anoch chab' macanh eb' sb'itani yic syak'an yuj diosal eb'. A eb' b'ab'el macanh, ix b'at eb' d'a yib'anh muro chi' d'a stojolal co vach', b'aj ay jun puerta b'aj sb'atcan k'alem."
        },
        {
            "number": "16",
            "text": "Axo d'a spatic eb' chi' tzak'anoch vinhaj Osaías yed' nanhalxo eb' yajal yaj d'a Judá."
        },
        {
            "number": "17",
            "text": "Tzak'anpax eb' vinh sacerdote, aton eb' vinh tic: Vinhaj Azarías, vinhaj Esdras, vinhaj Mesulam,"
        },
        {
            "number": "18",
            "text": "vinhaj Judá, vinhaj Benjamín, vinhaj Semaías yed' vinhaj Jeremías."
        },
        {
            "number": "19",
            "text": "Van spu'an q'uen strompeta junjun eb' vinh. Tzak'anpax juntzanhxo eb' vinh tic: Aton vinhaj Zacarías yuninal vinhaj Jonatán, axo eb' smam yicham vinh, aton vinhaj Semaías, vinhaj Matanías, vinhaj Micaías, vinhaj Zacur yed' vinhaj Asaf."
        },
        {
            "number": "20",
            "text": "Ajun pax juntzanh eb' vinh sk'ab'yoc eb' vinh, aton vinhaj Semaías, vinhaj Azarael, vinhaj Milalai, vinhaj Gilalai, vinhaj Maai, vinhaj Natanael, vinhaj Judá yed' vinhaj Hanani. Aton eb' vinh chi' sk'anan juntzanh yamk'ab' yic b'it icha yak'nac vinhaj rey David, vinh schecab' Dios. Axo d'a yichanh eb' vinh, b'ab'el sb'at vinhaj Esdras vinh k'ayb'um."
        },
        {
            "number": "21",
            "text": "Ix ek' eb' d'a yib'anh spuertail sjaj a a', ix b'atnhej eb' d'a yichanh d'a yib'anh muro chi'. Ix q'ue eb' d'a jun b'e b'achquiltac sq'ue d'a schonhab' vinhaj David, ix ek' eb' d'a yib'anh spalaciocan vinh, masanto ix k'och eb' d'a spuertail b'aj tz'el eb' ix ix ik'oj a' d'a stojolal b'aj sjavi k'u."
        },
        {
            "number": "22",
            "text": "Axo junxo schab'il macanh eb' sb'itan chi', ix b'atcan eb' d'a stojolal co q'uexanh. Tzak'an in d'a spatic eb' d'a yib'anh muro chi' yed' nanhalxo eb' anima. Ix onh b'atnhej d'a torre scuchan Hornos, masanto b'aj levan sat muro chi'."
        },
        {
            "number": "23",
            "text": "Onh ek' d'a puerta scuch Efraín, d'a puerta scuch Jesana, d'a puerta yic nok' chay, d'a torre scuch Hananeel yed' torre scuch Hamea, masanto d'a puerta yic nok' calnel. Ix onh och vaan d'a puerta b'aj ay eb' stanhvani."
        },
        {
            "number": "24",
            "text": "Ix co chalaj co b'a yed' junxo macanh eb' sb'itan chi' d'a yichanhcot templo b'aj tz'och b'it d'a co Mam Dios. Ajun pax nanhalxo eb' yajal ved'oc."
        },
        {
            "number": "25",
            "text": "Ajun pax eb' vinh sacerdote spu'an q'uen strompeta: Aton vinhaj Eliacim, vinhaj Maaseías, vinhaj Miniamín, vinhaj Micaías, vinhaj Elioenai, vinhaj Zacarías, vinhaj Hananías,"
        },
        {
            "number": "26",
            "text": "vinhaj Maasías, vinhaj Semaías, vinhaj Eleazar, vinhaj Uzi, vinhaj Johanán, vinhaj Malquías, vinhaj Elam yed' vinhaj Ezer. A eb' vinh sb'itan chi' te chaanh ix b'itan eb' vinh. A vinhaj Izrahías scuchb'an eb' vinh."
        },
        {
            "number": "27",
            "text": "A val d'a jun k'u chi' te nivan nok' silab' ix yak' eb' anima chi' d'a Dios. Ix te tzalaj eb' yujto a Dios ix ak'an jun nivan tzalajk'olal chi' d'a eb'. Anhejtona' eb' ix ix yed' eb' unin, ix te tzalajpax eb'. A jun tzalajk'olal ix uji d'a Jerusalén chi', ix ab'chaj d'a najat."
        },
        {
            "number": "28",
            "text": "A d'a jun k'u chi', ay juntzanhxo eb' ix ak'jioch yilumaloc b'aj smolchaj ofrenda, b'ab'el sat avb'en yed' diezmo, icha jantac tas scot d'a junjun lugar d'a yol yic junjun chonhab'. A juntzanh chi' yic eb' sacerdote yed' eb' levita yaji icha yalan ley, yujto a masanil eb' anima chi' ste tzalaj eb' yed' eb' sacerdote chi' yed' pax eb' levita chi', yujto smunlaj eb' d'a scajnub' Dios."
        },
        {
            "number": "29",
            "text": "Yuj chi' a eb' sacerdote chi', eb' sb'itani yed' eb' stanhvan puerta, ix sk'anab'ajej eb' sk'ulan icha yalan sley Dios yic sacb'itan sb'a eb'. Ix sk'anab'ajej pax eb' icha yalnaccan vinhaj rey David yed' vinhaj Salomón."
        },
        {
            "number": "30",
            "text": "Yujto a d'a stiempoal vinhaj rey David chi' yed' vinhaj Asaf, ay eb' yajalil eb' sb'itan chi', aton eb' sb'itan vach' lolonel yed' ak'oj yuj diosal d'a Dios."
        },
        {
            "number": "31",
            "text": "Yuj chi' a d'a stiempoal vinhaj Zorobabel yed' in Nehemías in tic, masanil eb' anima, d'a junjun k'u syak' svael eb' sb'itan eb', eb' stanhvan puerta yed' eb' levita ay yalan yic schaani. Axo pax eb' levita chi' tz'ak'an yic eb' sacerdote yinhtilal vinhaj Aarón."
        }
    ]
}