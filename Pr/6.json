{
    "chapter": "6",
    "verses": [
        {
            "number": "1",
            "text": "Ach vuninal, tato tzak'och a b'a a majnan q'uen tumin yuj junoc ch'oc animail d'a junoc etchonhab',"
        },
        {
            "number": "2",
            "text": "van ak'anem a yaalil, ol cotcan d'a ib'anh yuj b'aj ix ak'och a b'a chi'."
        },
        {
            "number": "3",
            "text": "Ach vuninal, icha tic tzutej a colanel a b'a d'a yol sk'ab' vinh aj tumin chi'. Ixic, emnaquil tzutej a b'a tzach tevi d'a vinh, tza k'anan nivank'olal a b'a d'a vinh yic max ach yak' pural vinh a tupanel sb'oc vinh b'aj ix ak'och a b'a chi'."
        },
        {
            "number": "4",
            "text": "Smoj val maxtzac ach vay yuuj, mocxob' ik' ip junoc rato"
        },
        {
            "number": "5",
            "text": "masanto tzach el d'a yalanh, icha val yel junoc nok' k'ultaquil chej d'a junoc mach pechjinac, ma icha yel junoc nok' much d'a junoc yaal."
        },
        {
            "number": "6",
            "text": "Ach anima malaj a gana a munlaji, ilnab' nok' ch'equem, sik'lab'il tzila' tas syutej nok' smunlaji yic tz'ilchaj svael nok', scham val a k'ayb'an d'a nok'."
        },
        {
            "number": "7",
            "text": "Vach'chom malaj mach schecan munlaj nok', malaj yajal nok' tz'alan yab' tas sk'ulej,"
        },
        {
            "number": "8",
            "text": "palta ayic stiempoan svael nok', syak' val yip nok' smunlaji yic smolancan svael nok' chi'."
        },
        {
            "number": "9",
            "text": "Ach anima malaj a gana a munlaji, k'ocb'ilxo chi' tzach vayi. k'ocb'ilxo chi' tzach ek' jichan."
        },
        {
            "number": "10",
            "text": "Yacb'an scot numumoc a vayanh, snecnecan a jolom, jeljumb'a tz'aj a k'ab', te vach' tz'aj a vayi,"
        },
        {
            "number": "11",
            "text": "axo tz'aji, scot meb'ail d'a ib'anh, ste b'at d'a ib'anh icha junoc vinh elk'um ed'jinac junoc q'uen cuchilub'."
        },
        {
            "number": "12",
            "text": "A eb' chuc spensar, anhej es tzek' yal eb' d'a scal eb' anima."
        },
        {
            "number": "13",
            "text": "Smutz'mutz'an sat eb' yak'an yechel, sch'oxanpax eb' yed' yiximal sk'ab'."
        },
        {
            "number": "14",
            "text": "Junelnhej te chuc spensar eb', axonhej malaj svach'il sna sk'ulej eb'. A b'aj tz'ek' eb', anhej oval sq'uecan vaan yuj eb'."
        },
        {
            "number": "15",
            "text": "Yuj chi' elanhchamel ol ja yaelal d'a yib'anh eb'. Junnhej mutz'satil ol aj slajviem eb', manhxa tas ol yal yuj eb'."
        },
        {
            "number": "16",
            "text": "Ay uque' tas chacb'ilel yuj Jehov√° d'a junelnhej: Aton ik'ojchanhb'ail, esalvumal, mak'ojcham anima malaj smul, naojchaanh tas malaj svach'il, chucal sk'ulaji, ak'ojoch es d'a yib'anh junocxo mach yed' ik'ojchaanh oval d'a scal anima."
        },
        {
            "number": "17",
            "text": "Ach vuninal, sik'can juntzanh in k'ayb'ub'al tic d'a a pensar yed' a k'ayb'ub'al syak' ix a nun."
        },
        {
            "number": "18",
            "text": "Sik'can d'a a pensar, naannhejocab' uuj d'a masanil tiempo."
        },
        {
            "number": "19",
            "text": "A ol ach cuchb'an b'aj ol ach ek'oc, manh ol ach xivoc ayic ol ach vayoc. Ayic ol el a vayanh, anheja' juntzanh tic naan uuj."
        },
        {
            "number": "20",
            "text": "D'a val yel a a cachnab'il yed' a k'ayb'ub'al tic, icha sacq'uinal yaj d'ayach. A a cachnab'il chi' yed' a pensar tzach cuchb'anb'at d'a sb'eal q'uinal."
        },
        {
            "number": "21",
            "text": "A ol ach colanel d'a yol sk'ab' ix ix chuc spensar yed' ix ayxo vinh yetb'eyum to te vach' smontan yed' slolonel."
        },
        {
            "number": "22",
            "text": "Manh ak'och a pensar d'a svach'il yilji ix, manh a cha somchajel a k'ool yuj chajtil tzach aj yilanoch ix."
        },
        {
            "number": "23",
            "text": "A mach smulan yed' ix ajmul ix, scot meb'ail d'a yib'anh, axo mach smontaj yuj ix ay yetb'eyum yic smulan ix yed'oc, syik'cot chamel d'a yib'anh."
        },
        {
            "number": "24",
            "text": "Q'uinaloc ay junoc mach tz'ik'anb'at te' tzak'ak' d'a snhi' sk'ool, max ek'b'atlaj stz'ab'at spichul yuj te'."
        },
        {
            "number": "25",
            "text": "A mach sb'ey d'a yib'anh te' tzak'ak', max ek'b'atlaj stz'ab'at yoc yuj te'."
        },
        {
            "number": "26",
            "text": "A mach smulan yed' ix ix ay yetb'eyum chi', yovalil scot d'a yib'anh."
        },
        {
            "number": "27",
            "text": "Tato ay junoc elk'um tz'elk'an junoc tasi yujto ay svejel, tzato naji val d'a yib'anh,"
        },
        {
            "number": "28",
            "text": "palta vach'chom icha chi', tato syamchaji, yovalil uquel tz'aj stupan tas ix yelq'uej chi', taxonhej manhxalaj tas scan d'ay."
        },
        {
            "number": "29",
            "text": "Tato ay mach tz'ek' yed' ix ayxo vinh yetb'eyum, yelxo val malaj jab'oc spensar. A mach icha chi' sk'ulej, anhej syak' lajvoc sb'a."
        },
        {
            "number": "30",
            "text": "Ol scha syaelal, ol mak'jocpaxi, manhxa b'aq'uinh ol b'at sq'uixvelal chi' satk'olal yuj eb' anima."
        },
        {
            "number": "31",
            "text": "A vinh ix ixtaj ix yetb'eyum chi', te ov vinh icha te tzak'ak', manh jab'oc syak' nivank'olal vinh ayic sk'och stiempoal yak'anek' spac vinh."
        },
        {
            "number": "32",
            "text": "A silab' vinh ay smul chi' syak' d'a vinh, max schalaj vinh, vach'chom te nivan silab' chi', palta max yak'laj nivank'olal vinh."
        }
    ]
}