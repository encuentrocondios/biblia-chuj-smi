{
    "chapter": "10",
    "verses": [
        {
            "number": "1",
            "text": "A juntzanh slolonel vinhaj Salomón: A eb' uninab'il ay spensar, syak' tzalajb'oc sk'ool smam snun eb'. Axo eb' malaj spensar, syak' cus sk'ol smam snun eb' chi'."
        },
        {
            "number": "2",
            "text": "Tato squik' co b'eyumal d'a chucal, malaj scak' yala'. Tato tojol co b'eyb'al, tzonh colchajel yuj d'a yol sk'ab' chamel."
        },
        {
            "number": "3",
            "text": "A Jehová malaj b'aj ol scha cham eb' vach' sb'eyb'al yuj vejel, palta axo eb' chuc jun, max chajilaj yak' sgana eb' yuuj."
        },
        {
            "number": "4",
            "text": "Tato malaj co gana tzonh munlaji, scot meb'ail d'a quib'anh. Tato tzonh munlaj sik'lab'il jun, tzonh och b'eyumal."
        },
        {
            "number": "5",
            "text": "Tato ay co spensar, sco molb'ejcan sat tas scavej d'a stiempoal. Tato tonhej tzonh vay d'a stiempoal smolchaj sat avb'en chi' jun, scak' q'uixvelal co b'a."
        },
        {
            "number": "6",
            "text": "A eb' anima vach' spensar, manh jantacoc svach'k'olal Dios scha eb'. Axo eb' chuc jun, a yuj chucal sk'ulej eb', scotcan yaelal d'a yib'anh eb'."
        },
        {
            "number": "7",
            "text": "A eb' vach' spensar, d'a vach'ilal ol aj snajicot eb'. Axo pax eb' chuc jun, manhxa mach ol naancot eb'."
        },
        {
            "number": "8",
            "text": "Tato ay co pensar, ol co k'anab'ajej tas schecji co k'ulej. Palta tato tonhej tzonh comon lolon jun, ol onh satel yuuj."
        },
        {
            "number": "9",
            "text": "Tato vach' co b'eyb'al, malaj b'aj ol onh xivoc. Tato a chucal sco k'ulej jun, ol onh yamchajelta."
        },
        {
            "number": "10",
            "text": "A eb' stz'eptz'epan sat snaan junoc chucal, scotcan nivac yaelal yuj eb'. Yujto ste comon lolon eb', yuj chi' ol satel eb'."
        },
        {
            "number": "11",
            "text": "A slolonel eb' vach' spensar, a ol ak'an vach'ilal d'a scal eb' anima. Axo eb' chuc jun, a yuj chucal sk'ulej eb', ol cotcan yaelal d'a yib'anh eb'."
        },
        {
            "number": "12",
            "text": "Tato ay co chichonk'olal, a oval sq'ue vaan cuuj. Palta tato sco xajanej eb' quetanimail, scak'nhej nivank'olal eb'."
        },
        {
            "number": "13",
            "text": "Tato ay co pensar, scheclajel co jelanil d'a tas scala'. Tato malaj co pensar jun, tzonh mak'jinhej d'a te' jixk'ab' te'."
        },
        {
            "number": "14",
            "text": "Tato jelan co pensar, sco ya'ilej tas scala'. Palta tato malaj co pensar jun, tzonh te loloni, anhej chucal sq'ue vaan yuj tas scal chi'."
        },
        {
            "number": "15",
            "text": "A eb' b'eyum, a sb'eyumal eb' scolani. Axo pax eb' meb'a' jun, malaj tas syal scolan eb'."
        },
        {
            "number": "16",
            "text": "A co q'uinal sco cha spacoc co vach' b'eyb'al. Palta tato chuc scutej co b'a jun, a yaelal sco cha spacoc."
        },
        {
            "number": "17",
            "text": "Tato sco cha cab' co cachnab'il, snajatb'i co q'uinal. Tato max co cha cab' jun, quennhej tiempo squila'."
        },
        {
            "number": "18",
            "text": "A eb' elk'altac schichon sk'ol d'a junocxo anima, esalvum eb'. A eb' anhej aloj pecal tzek' yala', malaj jab'oc spensar eb'."
        },
        {
            "number": "19",
            "text": "Tato tzonh te comon loloni, tz'och co mul d'a scal tas scal chi'. Tato max onh lolon jun, ay co pensar syal chi'."
        },
        {
            "number": "20",
            "text": "A slolonel eb' vach' spensar, te nivan yelk'och icha q'uen plata te vach'. Axo pax spensar eb' chuc jun, malaj jab'oc yelk'ochi."
        },
        {
            "number": "21",
            "text": "A slolonel eb' vach' spensar, manh jantacoc eb' sk'ayb'aj yuuj. Axo eb' malaj spensar jun, scham eb' yuj smanh pensaril chi'."
        },
        {
            "number": "22",
            "text": "A yuj svach'k'olal Jehová, tzonh och b'eyumal, manh yujoc b'aj tzonh te munlaji."
        },
        {
            "number": "23",
            "text": "A eb' malaj spensar, ste q'uechaanh eb' ayic sk'ulan chucal eb'. Axo eb' ay spensar jun, syak' tzalajb'oc sk'ool eb' yuj sjelanil."
        },
        {
            "number": "24",
            "text": "A tastac b'aj xiv eb' chuc, a sjavi d'a yib'anh eb'. Axo eb' vach' spensar jun, tz'elk'och tas snib'ej eb'."
        },
        {
            "number": "25",
            "text": "A eb' chuc sb'eyb'al, quennhej tiempo tz'ek' eb' icha junoc chacxuxum ik'. Axo pax eb' vach' spensar jun, aynhejek' eb' d'a junelnhej."
        },
        {
            "number": "26",
            "text": "Tato sco chec junoc jaragana, scab' syail yuuj, ek'to d'a spajil yal nok' vinagre d'a q'uen que, ek'to icha syail sb'at te tab' d'a yol co sat."
        },
        {
            "number": "27",
            "text": "Tato ay yelk'och Jehová d'ayonh, snajatb'i co q'uinal. Palta tato chuc sco k'ulej jun, stzap co q'uinal."
        },
        {
            "number": "28",
            "text": "A tas sjavi d'a yichanh eb' vach' spensar, aton tzalajk'olal. Axo tas ayoch yipoc sk'ol eb' chuc jun, max elk'ochlaj."
        },
        {
            "number": "29",
            "text": "A Jehová stanhvan eb' vach' sb'eyb'al. Axo eb' sk'ulan chucal jun, ol satjoquel eb' yuuj."
        },
        {
            "number": "30",
            "text": "A eb' vach' spensar tek'annhej yajek' eb'. Axo eb' chuc spensar, manh nivanoc tiempo tz'ek' eb' d'a yolyib'anhq'uinal tic."
        },
        {
            "number": "31",
            "text": "A eb' vach' spensar, anhej jelanil syal eb'. Axo eb' chuc slolon jun, maxtzac chajilaj lolon eb', ichato spolchajel yak' eb'."
        },
        {
            "number": "32",
            "text": "A eb' vach' spensar, tzonh tzalaj yuj tas syal eb'. Axo pax eb' chuc spensar jun, anhej chucal lolonel syal eb'."
        }
    ]
}