{
    "chapter": "3",
    "verses": [
        {
            "number": "1",
            "text": "Ix yalan Jehová d'ayin icha tic: Xajanejxi ix etb'eyum, vach'chom smulan ix yed' mach snib'ej. Icha chi' ol utoc a ch'oxani tas tz'aj in xajanan eb' etisraelal, vach'chom syak'och spensar eb' d'a comon dios yed' yik'anb'at taquinh uva eb' silab'oc d'a juntzanh comon dios chi', xchi d'ayin."
        },
        {
            "number": "2",
            "text": "Yuj chi', ix in mananxi ix d'a 15 siclo q'uen plata yed' chanhe' quintal ixim cebada yic tz'ochxi ix vetb'eyumoc."
        },
        {
            "number": "3",
            "text": "Ix valan d'a ix icha tic: Najtil ol in a tanhvej d'a in pat d'a ichnhej ta'. Manhxo ach och ajmulal, manhxo altej a b'a d'a junocxo vinac. Anhejtona' in, ol in tanhvej yek' jun tiempoal chi', malaj pax junocxo ix ol in saya', ichato chi' ol quik'lanxi co b'a, xin chi d'a ix."
        },
        {
            "number": "4",
            "text": "Icha pax chi' chonhab' Israel, najtil ol ek' d'a ichnhej ta', malaj sreyal, malaj pax yajalil. Manhxo ol snhuslaj silab' d'ayin, manhxalaj q'uen q'ueen b'aj ol yak' silab' eb' d'a juntzanh comon dios. Manhxalaj pichul yic eb' sacerdote, manhxalaj comon dios d'a yol spat junjun eb'."
        },
        {
            "number": "5",
            "text": "Ol lajvoc chi' jun, a d'a slajvub' k'ual, ol meltzajxoc eb'. Ol in yalanxi eb' sDiosaloc, ol schaan junoc yinhtilal vinhaj David eb' sreyaloc. Icha chi' ol aj yoch eb' ejmelal d'a vichanh a in Jehová in tic yed' schaan svach'il eb' tas ol vak'a'."
        }
    ]
}