{
    "chapter": "3",
    "verses": [
        {
            "number": "1",
            "text": "Ix yalan Jehová t'ayin icha tik: Xajanejxi ix etb'eyum, wach'chom smulan ix yet' mach snib'ej. Icha chi' ol utoc a ch'oxani tas tz'aj in xajanan heb' etisraelal, wach'chom syak'och spensar heb' t'a comon Dios yet' yik'anb'at taquinh uwa heb' silab'oc t'a juntzanh comon Dios chi', xchi t'ayin."
        },
        {
            "number": "2",
            "text": "Yuj chi', ix in mananxi ix t'a 15 siclo k'een plata yet' chanhe' quintal ixim cebada yic tz'ochxi ix wetb'eyumoc."
        },
        {
            "number": "3",
            "text": "Ix walan t'a ix icha tik: Najtil ol in a tanhwej t'a in pat t'a ichnhej ta'. Manhxo ach och ajmulal, manhxo altej a b'ha t'a junocxo winak. Anhejtona' in, ol in tanhwej yek' jun pekti’ chi', malaj pax junocxo ix ol in saya', ichato chi' ol quik'lanxi ko b'a, xin chi t'a ix."
        },
        {
            "number": "4",
            "text": "Icha pax chi' chonhab' Israel, najtil ol ek' t'a ichnhej ta', malaj sreyal, malaj pax yajalil. Manhxo ol snhuslaj silab' t'ayin, manhxalaj k'een k'een b'aj ol yak' silab' heb' t'a juntzanh comon Dios. Manhxalaj pichul yic heb' sacerdote, manhxalaj comon Dios t'a yol spat junjun heb'."
        },
        {
            "number": "5",
            "text": "Ol lajwoc chi' jun, ha t'a slajwub' k'ual, ol meltzajxoc heb'. Ol in yalanxi heb' sDiosaloc, ol schaan junok yinhtilal winhaj Dawid heb' sreyaloc. Icha chi' ol aj yoch heb' ejmelal t'a wichanh a in Jehová in tik yet' schaan swach'il heb' tas ol wak'a'."
        }
    ]
}