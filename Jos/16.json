{
    "chapter": "16",
    "verses": [
        {
            "number": "1",
            "text": "Ha smojonal b'aj ix k'och lum ix yik' eb' yinhtilal winhaj José, ix schael yich t'ha ha' Jordán, t'a stojolal b'aj sjavi k'u t'a sjaj ha ha' t'a Jericó, sb'atnhej t'a tzinan lu'um, sq'ue t'a tzalquixtac t'a yol yic Betel."
        },
        {
            "number": "2",
            "text": "Ha Betel chi' anheja' scuchanpax Luz t'a peca'. B'enhej tzek' t'a lum yic eb' arquita, masanto sk'och t'a Atarot."
        },
        {
            "number": "3",
            "text": "Sb'atpax t'a stojolal b'aj tz'em k'u t'a slum eb' jafletita, masanto sk'och t'a smojonal Bet-horón, jun ay t'a yalanh, sk'ochpax t'a Gezer, tz'elpaxk'och t'ha ha' mar Mediterráneo."
        },
        {
            "number": "4",
            "text": "Aton lum tik ix scha eb' yinhtilal José smacb'enoc, aton eb' yinhtilal Manasés yet' eb' yic Efraín."
        },
        {
            "number": "5",
            "text": "Ha smojonal slum eb' yinhtilal Efraín ix schael yich t'a stojolal b'aj sjavi k'u t'a Atarot-adar, masanto sk'och t'a Bet-horón, jun ay t'a yib'anh,"
        },
        {
            "number": "6",
            "text": "tz'emcank'och t'ha ha' mar Mediterráneo. Ha t'a snorteal slum eb' chi', ata' ay Micmetat, ix b'atnhej t'a smojonal t'a stojolal b'aj sjavi k'u, masanto sk'och t'a Taanat-silo, slajvi chi' tzek' t'a Janoa,"
        },
        {
            "number": "7",
            "text": "tz'emk'och t'a Atarot yet' t'a Naarat, tzek' t'a sti' smojonal Jericó, tz'emk'och t'ha ha' Jordán."
        },
        {
            "number": "8",
            "text": "Sb'atpax t'a Tapúa, sb'atcan smojonal t'a stojolal b'aj tz'em k'u, masanto sk'och t'a ha ha' t'a yol yic Caná, sk'ochcan t'ha ha' mar Mediterráneo. Aton lum chi' ix yik' eb' yinhtilal Efraín, icha chi' ix aj spojjiek' lum t'a skal junjun makan eb'."
        },
        {
            "number": "9",
            "text": "Aytopax juntzanhxo chonhab' yet' juntzanhxo aldea ix yik'kan eb' yic Efraín chi' t'a yol smacb'en eb' yinhtilal Manasés."
        },
        {
            "number": "10",
            "text": "Palta a eb' yinhtilal Efraín chi', maj spechel-laj eb' cananeo eb' cajan t'a Gezer. Yuj chi' ix kan eb' t'a skal eb', ix ak'ji pural eb' cananeo chi' yochcan smunlajvumoc eb'."
        }
    ]
}