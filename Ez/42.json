{
    "chapter": "42",
    "verses": [
        {
            "number": "1",
            "text": "Ix lajvi chi', ix in yik'anelta vinh d'a amak' d'a spatictac templo d'a stojolal norte. Ix in yik'anoch vinh d'a yol chab' pat d'a spatiquel amak' chi' yed' d'a stojolal norte d'a jun nivan cuarto d'a spatic templo chi'."
        },
        {
            "number": "2",
            "text": "A chab' pat d'a stojolal norte chi', 50 metro sk'atul, 25 metro sat."
        },
        {
            "number": "3",
            "text": "A jun pat scan d'a sti' jun amak' ay d'a spatictac templo chi', 10 metro sat. Axo junxo pat, a d'a stojolal b'aj latz'b'ilem q'uen q'ueen d'a b'ab'el amak' scani. Oxe' piso yaj junjun pat chi'. Junjun piso sq'uei, yunenhej yool d'a yichanh jun ay d'a yalanh."
        },
        {
            "number": "4",
            "text": "A d'a scal juntzanh pat chi', ay jun calle, oye' metro sat, 50 metro steel, tz'ochnhejk'och d'a yolochi. A spuertail juntzanh cuarto chi', a d'a stojolal norte ayochi."
        },
        {
            "number": "5",
            "text": "A juntzanh cuarto d'a yoxil piso, yunenhej d'a yichanh juntzanhxo d'a schab'il piso ay d'a yalanh, yujto ay scorredoral, yuj chi' yunexonhej yool."
        },
        {
            "number": "6",
            "text": "Oxe' piso yaj juntzanh pat chi', palta malaj yoyal icha yoyal juntzanh cuarto ay d'a spatictac jun b'ab'el amak', yuj chi' a jun piso d'a yib'anh, yunenhej yol d'a yichanh jun ay d'a snanhal, axo jun snanhal chi' yunenhej d'a yichanh jun ay d'a yalanh."
        },
        {
            "number": "7",
            "text": "A jun pat ayoch d'a sti' jun b'ab'el amak' chi', tz'ek' d'a yichanh junxo pat, 25 metro sk'atul, junnhej sb'at k'atan yed' smuroal stitac b'ab'el amak'."
        },
        {
            "number": "8",
            "text": "Yujto a jun pat ay d'a stz'ey b'ab'el amak' chi', 25 metronhej sk'atul, axo pax junxo pat ay d'a spatic templo chi', 50 metro sk'atul."
        },
        {
            "number": "9",
            "text": "A juntzanh cuarto d'a b'ab'el piso, ay spuertail yic tzonh el d'a b'ab'el amak', d'a jun pak'anh ay d'a stojolal b'aj sjavi k'u,"
        },
        {
            "number": "10",
            "text": "b'aj tz'elul jun muro d'a sti' amak' chi'. Axo d'a stojolal sur, d'a sti' jun amak' d'a spatictac templo yed' jun nivan cuarto, ata' ay pax chab'xo pat."
        },
        {
            "number": "11",
            "text": "Lajannhej yaj yechel yed' sb'onab'il, icha chab' pat d'a stojolal norte. Lajannhej yaj b'aj tzonh ochi yed' b'aj tzonh eli yed' jun scalleal d'a scal chab' pat chi'."
        },
        {
            "number": "12",
            "text": "A tzonh och d'a juntzanh cuarto d'a stojolal sur, ay jun puerta b'aj schael yich jun scalleal chi' b'aj tz'elul jun smuroal yich, aton jun muro chi' smacan d'a stojolal b'aj sjavi k'u."
        },
        {
            "number": "13",
            "text": "Ix yalan jun vinh chi' d'ayin icha tic: A jun pat d'a stojolal norte yed' jun ay d'a stojolal sur, aton juntzanh ay d'a stitac amak' d'a spatictac templo, anhej eb' vinh sacerdote ay yico'. Ata' schi nok' silab' eb' vinh to anhej Jehov치 ay yico', yujto a eb' vinh tz'ak'an servil Jehov치. Ata' syak'paxoch eb' vinh juntzanh tas to yic Jehov치 yaji, aton ixim trigo tz'ak'ji ofrendail, ixim tz'ak'ji yed' nok' silab' tz'ak'ji yuj yak'ji tup mul yed' nok' silab' tz'ak'ji yuj stojoloc mul. A juntzanh cuarto b'aj tz'ak'ji juntzanh ofrenda chi' yic Jehov치 yaji."
        },
        {
            "number": "14",
            "text": "Tato tz'och eb' vinh sacerdote d'a yol templo chi', max yal-laj yel eb' vinh d'a jun b'ab'el amak' ayic manto sq'uexel spichul eb' vinh syak'ochi ayic tz'och eb' vinh munlajel d'a yol templo chi'. Yujto a spichul eb' vinh chi', nivan yelk'ochi, yuj chi' max yal-laj yel eb' vinh d'a scal eb' anima yed'oc. Yovalil ch'oc spichul eb' vinh syak'ochi ayic tz'el eb' vinh, xchi vinh d'ayin."
        },
        {
            "number": "15",
            "text": "Ayic ix lajvi yechtan yol templo chi' vinh, ix in yik'anelta vinh d'a jun puerta ay d'a stojolal b'aj sjavi k'u. Ix lajvi chi' ix och ijan vinh yechtan lum spatictaquel templo chi'."
        },
        {
            "number": "16",
            "text": "A jun te' aj yed'nac vinh, a te' ix yak'lab'ej vinh yechtani. A jun pak'anh d'a stojolal b'aj sjavi k'u, 250 metro yoc."
        },
        {
            "number": "17",
            "text": "Ix yechtan pax junxo pak'anh vinh d'a stojolal norte. A jun chi' anheja' 250 metro yoc."
        },
        {
            "number": "18",
            "text": "Axo pax jun pak'anhxo d'a stojolal sur, anheja' 250 metro yoc."
        },
        {
            "number": "19",
            "text": "Axo jun slajvub' d'a stojolal b'aj tz'em k'u, anheja' 250 metro yoc."
        },
        {
            "number": "20",
            "text": "Ix yechtejnhej vinh schanhil pak'anh. A smuroal ayoch d'a spatictac slumal templo chi', 250 metro junjun pak'anh. A jun muro chi' smacancan jun lugar yic Dios yaj chi', axo spatiquel muro chi', comon yaji."
        }
    ]
}