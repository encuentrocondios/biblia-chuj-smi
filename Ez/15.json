{
    "chapter": "15",
    "verses": [
        {
            "number": "1",
            "text": "Ix yalanxi Jehová d'ayin icha tic:"
        },
        {
            "number": "2",
            "text": "Ach anima, ¿tom ek'b'al yelk'och ste'al te' uva d'a yichanh junoc te te'?"
        },
        {
            "number": "3",
            "text": "A ste'al te' uva chi' malaj yopisio te', max yal-laj yoch te' locteal, max yalpaxlaj sb'o junoc tas d'a te'."
        },
        {
            "number": "4",
            "text": "Tato tz'och te' k'atzitzal, stz'ab'at te', a stzak'aq'uil te' chi', malaj tz'ochi."
        },
        {
            "number": "5",
            "text": "Ayic manto tz'a te' chi', malaj tz'och te', ¿tom ato val yic stz'ab'at te', ichato chi' tz'och yopisio te'?"
        },
        {
            "number": "6",
            "text": "Yuj chi' a in Jehová in tic svala': Icha yaj te' uva tz'ik'jielta d'a scal te te' yic snhusjitz'a te', icha chi' ol aj vak'anoch syaelal eb' cajan d'a Jerusalén chi'."
        },
        {
            "number": "7",
            "text": "A in val ay in och ajk'olal d'a eb'. Vach'chom ol el lemnaj eb' d'a jun yaelal chi', palta a yaelal chi' ol satanel eb'. Ayic ol in och ajk'olal d'a eb', ol nachajel eyuuj to a in ton Jehová e Diosal in."
        },
        {
            "number": "8",
            "text": "A in val Jehová Yajal in svala' to ol vak'can tz'inan jun chonhab' chi', yujto maj in sk'anab'ajej eb', xchi Jehová."
        }
    ]
}