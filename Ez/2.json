{
    "chapter": "2",
    "verses": [
        {
            "number": "1",
            "text": "Ix wab'an yoch jun jaj, ix yalan t'ayin icha tik: Ach anima, k'eanh waan, yujto ay tas ol wal t'ayach, xchi."
        },
        {
            "number": "2",
            "text": "Yacb'an wan slolon chi', ix och Yespíritu Dios t'ayin, ix in yik'ank'e linhan. Ichato chi' ix wab'an yoch sjaj jun slolon chi' t'ayin."
        },
        {
            "number": "3",
            "text": "Ix yalannhej icha tik: Ach anima, ol ach in checb'at t'a skal heb' etchonhab' israel, aton heb' ix ste pitej sb'a t'ayin, ix och heb' ajk'olal t'ayin icha sk'ulejnac heb' he mam eyicham t'a peka', icha pax chi' heb' masanto ticnaik."
        },
        {
            "number": "4",
            "text": "Ha ticnaik tzach in checb'at t'a juntzanh anima te ov sat yuj spital, manh jab'oc scha yab' heb', palta tzal t'a heb' icha tik: Icha tik yalan Jehová Cajalil, xa chi t'a heb'."
        },
        {
            "number": "5",
            "text": "Wach'chom ol scha yab' heb', mato maay, yujto te pit heb', palta ol nachajel yuj heb' to in checab' aj t'a skal heb'."
        },
        {
            "number": "6",
            "text": "Ach anima, manh ach xiv t'a heb', manh ach xivpax yuj tas ol yal heb' t'ayach. Wach'chom icha t'a skal te' q'uiix, ma t'a skal nok' sinaan ayach eq'ui, palta manh ach xiwoc, manh ach xiv yuj tas syal heb' t'ayach, manh ach xivpax tas tz'aj sat heb' ste cot yowal t'ayach yujto te pit heb'."
        },
        {
            "number": "7",
            "text": "Ha ach yowalil ol al in lolonel t'a heb', taxonhej ol scha yab' heb' mato maay, yujto te pit heb'."
        },
        {
            "number": "8",
            "text": "Scham wal a chaan ab' tas swala', manh a pitej a b'a icha heb' chi'. Jac a ti' ol a waan tas ol wak' t'ayach, xchi t'ayin."
        },
        {
            "number": "9",
            "text": "Ix wilani ay jun k'ab' b'achancot t'ayin, yet'nac jun tas chulb'il tz'ib'ab'il."
        },
        {
            "number": "10",
            "text": "Ix xuyanb'at jun chi' t'a wichanh. Tz'ib'ab'il t'a schab'il pak'anh. Ha tas tz'ib'ab'ilem chi' t'ay, aton yab'ixal cusk'olal, yaelal yet' xivk'olal ol ujok."
        }
    ]
}