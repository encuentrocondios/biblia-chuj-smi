{
    "chapter": "25",
    "verses": [
        {
            "number": "1",
            "text": "Ix lolonxi Jehová t'ayin, ix yalan icha tik:"
        },
        {
            "number": "2",
            "text": "Ach anima, meltzajanhb'at k'elan t'a stojolal smacb'en heb' amonita, tzalanel in lolonel t'a yib'anh heb'."
        },
        {
            "number": "3",
            "text": "Tzalan t'a heb' icha tik: Ab'ec slolonel Dios Yajal, icha wal tik yalani: Ha ex tik, ix ex k'e wal umnajoc, ix el eyav he tzewaji ayic ix eyilani to wan yixtajb'at in templo, ayic ix ik'jib'at heb' aj Judá t'a ch'oc chonhab'il, masanto ix kan tzinan sluum heb', aton smacb'en Israel."
        },
        {
            "number": "4",
            "text": "Yuj chi' ol ex wak'och t'a yol sk'ab' heb' anima ay b'aj sjawi k'u yic wach' a heb' ol ak'an yajalil t'a he macb'en, ol sb'oank'e skampamento heb' t'a he kal. Masanil sat eyavb'en ol smol heb', ol yuk'an pax lech heb' syak' nok' he wakax."
        },
        {
            "number": "5",
            "text": "Ha t'a chonhab' Rabá axonhej nok' camello ol wa t'ay. Masanil he macb'en ex aj Amón, axonhej nok' kalnel ol wa t'ay. Icha chi' ol aj snachajel eyuuj to a in ton Jehová in tzex wutej icha chi'."
        },
        {
            "number": "6",
            "text": "Ha in Dios Yajal in swala': Ha ex wal tik ex amonita ix he tz'it wal he k'ab', ix ex k'e cheneljoc, ix te tzalajpax he k'ool yic tzex b'uchwaj t'a heb' israel yuj yaelal ix jawi t'a yib'anh heb'."
        },
        {
            "number": "7",
            "text": "Yuj chi', ol wik'chaanh in k'ab', ol wak'anoch yaelal t'a eyib'anh, ol ex wak'och t'a yol sk'ab' juntzanhxo nación yic ol ik'chajek' masanil tastac ay t'ayex. Ol ex in satanel t'a skaltac chonhab', ol ex satel t'a junelnhej. Icha chi' ol aj eyojtakaneli to a in ton Jehová in tzex wutej icha chi', xchi Jehová."
        },
        {
            "number": "8",
            "text": "Ha in Dios Yajal in swala': Ha heb' aj Moab yet' heb' aj Seir syal heb' to lajan Judá yet' juntzanhxo nación."
        },
        {
            "number": "9",
            "text": "Yuj chi' ol in cha ak'joc satel juntzanh chonhab' makan t'a smojonal Moab chi', aton juntzanh te wach' yilji: Bet-jesimot, Baal-meón yet' Quiriataim."
        },
        {
            "number": "10",
            "text": "Ol wak'an sk'ulej heb' anima kajan b'aj sjawi k'u to ha' heb' ol ikankan smacb'en heb' aj Moab yet' yic heb' aj Amón. Manhxa junok nación olto naancot Amón chi'."
        },
        {
            "number": "11",
            "text": "Ol wak'och yaelal t'a yib'anh heb' aj Moab. Icha chi' ol aj snachajel yuj heb' to a in ton Jehová in swutej heb' icha chi'."
        },
        {
            "number": "12",
            "text": "Ha in Dios Yajal in swala': Ha heb' aj Edom, te chuk tas ix sk'ulej heb', ix ek' yib'anh spakan sb'a heb' t'a heb' aj Judá, yuj chi' te niwan smul heb' ix och t'a wichanh."
        },
        {
            "number": "13",
            "text": "Yuj chi' swala' to ol wik'chaanh in k'ab', ol wak'anoch yaelal t'a yib'anh heb' aj Edom chi'. Ol wak' satel masanil anima yet' nok' nok'. Ol wak' wal juwocanb'atoc, ol schael t'a Temán masanto t'a Dedán. Masanil anima ol cham t'a owal."
        },
        {
            "number": "14",
            "text": "Ha in Dios Yajal in swala' to a in chonhab' Israel ol wak'lab'ej ayic ol in pakan in b'ha t'a Edom chi'. Ol ak'jococh syaelal heb' aj Edom chi' yuj heb' icha wal yaj yowal in k'ool. Icha chi' ol aj yab'an heb' tas ol wutej in pakan in b'a."
        },
        {
            "number": "15",
            "text": "Ha in Dios Yajal in swala': Ha heb' filisteo te chuk tas ix sk'ulej heb' yuj b'aj ix spak sb'ha t'a heb' aj Judá. Maj ok'laj jab'oc sk'ol heb' t'a heb', yet' wal jantac schukal sk'ol heb' ix satel heb' aj Judá chi', yuj b'aj yajk'ol sb'a heb' atax t'a peka'."
        },
        {
            "number": "16",
            "text": "Yuj chi' a in swala' to ol wik'chaanh in k'ab', ol wak'anoch yaelal t'a yib'anh heb' filisteo chi'. Ol in satel heb' quereteo t'a junelnhej yet' heb' aytocan t'a stitac ha' mar."
        },
        {
            "number": "17",
            "text": "Te ayxo smay ol wutej wak'an spak t'a heb'. Ol wak'och yaelal t'a yib'anh heb' yet' wal yowal in k'ool. Ayic ol in k'ulan icha chi', ol yojtaquejel heb' to a in ton Jehová in swutej heb' icha chi', xchi Jehová."
        }
    ]
}