{
    "chapter": "4",
    "verses": [
        {
            "number": "1",
            "text": "¿B'ajtil scot juntzanh oval yed' chichonk'olal d'a e cal? ¿Tom manhoc juntzanh malaj svach'il tze nib'ejoch chi' sq'ue b'ulnaj yak'an oval d'ayex? Ichaton chi' tz'aj spitzvi juntzanh oval chi'."
        },
        {
            "number": "2",
            "text": "Tze nib'ejoch junoc tasi, palta max ak'jilaj d'ayex. Yuj chi', ayex tze nib'ej tze milcham junoc anima. Ayoch e pensar e nib'anoch junoc tasi, palta max eyak'laj ganar yak'ji d'ayex. Yuj chi', tzeyajk'olej e b'a eyak'an oval. Max ak'jilaj d'ayex yujto max e k'anlaj d'a Dios."
        },
        {
            "number": "3",
            "text": "Vach'chom tze k'ana', palta manh ol ak'joclaj d'ayex, yujto malaj svach'il e pensar ayic tze k'anani. A e naani to ol ak'joc d'ayex, yic a d'a spatic juntzanh chucal tze nib'ejoch tzeyak' lajvoc."
        },
        {
            "number": "4",
            "text": "A ex tic, icha junoc ix ix, anhej ajmulal tzek' saya', ich ex ta' d'a yichanh Dios. ¿Tom manh eyojtacoc to ayic sco xajanan co b'a yed' yolyib'anhq'uinal tic, tzonh och ajk'olal d'a Dios? Yuj chi', a mach sgana xajanan yolyib'anhq'uinal tic, tz'och ajk'olal d'a Dios."
        },
        {
            "number": "5",
            "text": "¿Tom tze na'a to malaj yelk'och Slolonel Dios Tz'ib'ab'ilcani? Aton jun tz'alan icha tic: A Dios ix yak'och cajan Yespíritu d'ayonh. Axo Yespíritu chi', snib'ej to anhej ayonh yic d'a junelnhej, xchi."
        },
        {
            "number": "6",
            "text": "Yuj chi' ek'alxo svach'k'olal syak' d'ayonh. Icha syal d'a Slolonel chi': A Dios schacanel eb' syik'chaanh sb'a, axo pax d'a eb' emnaquil syutej sb'a, syak' val svach'k'olal, xchi."
        },
        {
            "number": "7",
            "text": "Yuj chi', co k'anab'ajejec Dios. Co tek'b'ejec co b'a co chacanel vinh diablo, yic ol b'at vinh elelal d'ayonh."
        },
        {
            "number": "8",
            "text": "Co nitzecoch co b'a d'a Dios, axo ol snitzpaxcot sb'a d'ayonh. A ex malaj svach'il e pensar, b'oec e b'eyb'al. A ex ayoch e pensar d'a Dios, ay pax och e pensar d'a yolyib'anhq'uinal tic, vach' b'oejec e pensar chi'."
        },
        {
            "number": "9",
            "text": "Ochanhec d'a cusk'olal. Sik'sik'ananhec eyoq'ui. Ok'anhec sik'lab'il. Meltzajocab' och e tzeej d'a oq'uel. Meltzajocab' och e tzalajk'olal d'a cuselal."
        },
        {
            "number": "10",
            "text": "Emnaquilocab' tzex ajoch d'a Cajal, axo ol ex ik'anchaanh."
        },
        {
            "number": "11",
            "text": "Ex vuk'tac ex vanab', manhxo eyal-laj e pecal junjun ex. A mach tz'alan specal junocxo yetcreyenteal, ma syak'och d'a yib'anh, syalelk'ochi to a sley Dios syal specal ma spatiquejeli. Palta tato sco patiquejel sley Dios, syalelk'ochi to manh vanoc co k'anab'ajani, palta to van calani to malaj yelk'och jun ley chi'."
        },
        {
            "number": "12",
            "text": "Palta anhejton Dios ix b'oan ley, anhejton Juez yaji, A syal onh scolani, syal pax onh sataneli. Yuj chi', a exxo, ¿tom ay eyalan eyic eyak'anoch d'a yib'anh junocxo mach?"
        },
        {
            "number": "13",
            "text": "Ab'ec mach ex van eyalan icha tic: A ticnaic, ma q'uik'an, tzonh b'at d'a junoc chonhab'. Ol onh aj junoc ab'il ta'. Ol cak'anoch co chonh, ol cak'an ganar co tumin, xe chi."
        },
        {
            "number": "14",
            "text": "Palta manh eyojtacoc tas eyaj q'uik'an chi'. A co q'uinal tic, junnhej rato tz'eq'ui. Icha yaj xob'al lum luum, junnhej rato sq'ue vaan, yed'nhej chi' numumi satxiemi, icha chi' yek' jun co q'uinal tic."
        },
        {
            "number": "15",
            "text": "Más vach' icha tic tzeyala': Tato ol el d'a sk'ool Dios Cajal to pitzan onhto, ol co k'ulej jun tic, ma junocxo, xe chi."
        },
        {
            "number": "16",
            "text": "Palta a exxo, tonhej tzeyik'chaanh e b'a, tzeyak'an ak'umtaquil. Masanil eb' icha chi' syutej sb'a, malaj svach'il eb' d'a yichanh Dios."
        },
        {
            "number": "17",
            "text": "Tato snachajel cuuj tas nib'ej Dios sco k'ulej, palta tato max co k'anab'ajej, tz'och co mul d'a Dios chi'."
        }
    ]
}