{
    "chapter": "42",
    "verses": [
        {
            "number": "1",
            "text": "Ixlajwi chi' ix yalan winhaj Job chi' t'a Jehová icha tik:"
        },
        {
            "number": "2",
            "text": "Vojtac to masanil syal uuj, a tas tza nib'ej, tza b'onhej."
        },
        {
            "number": "3",
            "text": "Ha ach ix al t'ayin icha tik: ¿Tas aji, yuj chi' yet' a lolonel malaj yelk'och tzala' scheclaji to max a chalaj tato tz'acan in jelanil? xa chi. Ha in tik a tas satub'tac yet' tas max nachaj vuuj, a chi' ix vala'."
        },
        {
            "number": "4",
            "text": "Ix alan pax t'ayin icha tik: Ab' tas ol vala', tza pacan t'ayin tas ol in k'anb'ej t'ayach, xa chi."
        },
        {
            "number": "5",
            "text": "Ha t'a yalanhtaxo anhej ab'ixal ix vab'i, palta haxo ticnaic tzach vil val och yet' in sat."
        },
        {
            "number": "6",
            "text": "Yuj chi' snachajel vuuj to malaj jab'oc velk'ochi, wach' tzin emxonhej k'ojan t'a cal pococ tik yet' t'a skal q'uen tik'aq'uil taanh tik yic tzin naan in b'a, xchi winhaj Job chi'."
        },
        {
            "number": "7",
            "text": "Ayic ix lajvi yalan juntzanh tik Jehová t'a winhaj Job chi', ix yalanpax t'a winhaj Elifaz chi' icha tik: Scot val voval t'ayach yet' chavanhxo eb' winh ajun ed' chi', yujto manh wach'oc tas ix eyal t'a in patic, manh lajanoc ix eyutej e b'a yet' winh in checab' aj Job tik."
        },
        {
            "number": "8",
            "text": "Ha ticnaic, iq'ueccot ucvanhoc nok' quelemtac vacax yet' ucvanhoc nok' ch'ac calnel, tzul eyak'an nok' t'a winh in checab' aj Job tik, haxo winh ol nhusantz'a nok' smasanil silab'il t'ayin eyuuj. Ha winh ol lesalvoc eyuuj, ol in chaan slesal winh chi'. Wach'chom to smoj e chaan eyaelal, yujto manh wach'oc tas ix eyal t'a in patic, manh ichoc ix yutej sb'a winh in checab' aj Job tik ix eyutej e b'a, palta manhxa tas ol ex vutej, xchi Jehová."
        },
        {
            "number": "9",
            "text": "Yuj chi' ix cot winhaj Elifaz chi', winhaj Bildad yet' winhaj Zofar, ix sk'ulan eb' winh icha val ix aj yalan Jehová. Ix chaji slesal winhaj Job chi' yuj Jehová chi'."
        },
        {
            "number": "10",
            "text": "Ayic lesalvinacxo winhaj Job yuj eb' winh yamigo chi', ix yak'anxi swach'k'olal Jehová t'a winh icha t'a yalanhtaxo, ek'b'alto pax ix aj yak'an t'a winh icha ay t'a winh t'a yalanhtaxo."
        },
        {
            "number": "11",
            "text": "Ix javi pax eb' yuk'tac winh yila', eb' ix yanab' winh, juntzanh eb' yamigo winh yet' masanil eb' anima ojtannac winh t'a yalanhtaxo. Ix och val jun niwan vael yuj eb' t'a spat winh. Ix yak'an snivanil sk'ol winh eb'. Ix yalan eb' to ix cuspax eb' yuj yaelal ix yak'cot Jehová t'a yib'anh winh. Ix yak'ancan q'uen tumin eb' yet' junjun colk'ab' nab'a oro t'a winh."
        },
        {
            "number": "12",
            "text": "Ix yak' jantac swach'k'olal Dios t'a yib'anh winhaj Job chi', ek'b'alto niwan t'a yichanh tas ay t'a winh t'a yalanhtax chi'. Ix q'uek'och sb'isul nok' scalnel winh t'a 14 mil, 6 mil nok' camello, mil par nok' vacax smunlaji yet' mil nok' b'uru."
        },
        {
            "number": "13",
            "text": "Ix aljixi ucvanh yuninal winh yet' oxvanh yisil."
        },
        {
            "number": "14",
            "text": "Ha ix b'ab'el, Jemima ix yak' winh sb'iej ix, haxo ix schab'il Cesia ix sb'iej ix, haxo ix yoxil, Keren-hapuc ix sb'iej ix."
        },
        {
            "number": "15",
            "text": "Malaj eb' ix ix t'a yol yib'anhk’inal tik stzak'van swach'il yilji icha yilji eb' ix yisil winhaj Job chi'. Ix ak'ji smacb'en eb' ix icha yic eb' winh snulej yuj smam chi'."
        },
        {
            "number": "16",
            "text": "Ayic ix lajvi yek' juntzanh tik, 140 ab'il to ix yil winhaj Job chi'. Ixto yil winh sq'uib'kan eb' yuninal, masanto eb' yixchiquin eb' yixchiquin winh chi'."
        },
        {
            "number": "17",
            "text": "Te icham vinacxo winh ayic ix cham winh."
        }
    ]
}