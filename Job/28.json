{
    "chapter": "28",
    "verses": [
        {
            "number": "1",
            "text": "Ha k'een plata ay sminasil k'een b'aj sk'eta, haxo k'een oro ay yet'tal k'een b'aj sb'oi."
        },
        {
            "number": "2",
            "text": "Ha k'een hierro tz'ik'chajk'eta k'een t'a yol lu'um, haxo k'een k'een, ayic stz'a k'een t'a kal k'ak', tz'elta k'een cobre t'a k'een."
        },
        {
            "number": "3",
            "text": "Ha heb' anima, maxtzac xivlaj heb' b'aj te k'ik'k 'inal. Tz'emnhej heb' t'a yoltac k'een niwac xab' te jul yich. Ha t'a skal k’ik’ k’inal chi', ata' say k'een k'een chi' heb'."
        },
        {
            "number": "4",
            "text": "Sjoyk'eta juntzanh minas heb' b'aj maxtzac ek' anima, najat yajb'at b'aj ay chonhab'. Ha yet' ch'anh lasu tzek' d'unhunhoc heb'."
        },
        {
            "number": "5",
            "text": "Ha t'a sat lu'um tik, sq'uib'chaanh tas swaji, haxo t'a yalanh lu'um syak'och k'ak' heb' anima yic spoj k'een k'een."
        },
        {
            "number": "6",
            "text": "Axo t'a skal sk'ajil k'een chi', tz'ilchaj k'een zafiro yet' k'een oro."
        },
        {
            "number": "7",
            "text": "Ha t'a yoltac minas chi', malaj junok nok' ik'umb'at much tzek' ta'. Malaj pax nok' ch'acb'a tz'ilan yool chi'."
        },
        {
            "number": "8",
            "text": "Ha nok' chium nok', maxtzac ek'laj nok' ta'. Maxtzac ek'paxlaj nok' choj ta'."
        },
        {
            "number": "9",
            "text": "Ha heb' winh winak, smak' k'een k'een heb' winh te tzatz, syamanoch heb' winh sjoyan yichtac lum niwac witz."
        },
        {
            "number": "10",
            "text": "Sjoyanoch niwac olan heb' winh t'a sattac k'een tenam, yic sayan k'een k'een heb' winh caro stojol."
        },
        {
            "number": "11",
            "text": "Sjacank'eta ha ha' heb' winh ta'. Syik'ank'eta heb' winh t'a sakil k'inal tastac k'ub'eltac yaji."
        },
        {
            "number": "12",
            "text": "Palta a jelanil ¿b'ajtil tz'ilchaji? ¿b'ajtil ay aj pensaril?"
        },
        {
            "number": "13",
            "text": "Ha jelanil chi' malaj junok anima ojtannac tastac yet'nac, max chaxlaj t'a skal heb' anima t'a yol yib'anhk’inal tik."
        },
        {
            "number": "14",
            "text": "Wach'chom sco sayek' t'a sjulal yich ha' mar, max chaxlaj cuj ta'."
        },
        {
            "number": "15",
            "text": "Max yal yak'chaj k'een oro, ma k'een plata sk'exuloc."
        },
        {
            "number": "16",
            "text": "Max yal smanchaj yet' k'een oro te wach', ma yet' k'een cornalina, ma yet' k'een zafiro."
        },
        {
            "number": "17",
            "text": "Max yal ko lajb'an yet' k'een oro, ma yet' k'een k'een caro stojol. Max yal sk'exchaj yet' yelwanub' sk'an heb' ix ix nab'a oro."
        },
        {
            "number": "18",
            "text": "Ha jelanil chi' te nib'ab'il t'a yichanh k'een coral. Ek'b'al te wach' t'a yichanh k'een cuarzo, ma k'een perla."
        },
        {
            "number": "19",
            "text": "Max yal slajb'an sb'a jelanil chi' yet' k'een crisólito scot t'a Etiopía, max yal stupchaj yet' k'een oro te wach'."
        },
        {
            "number": "20",
            "text": "Palta ¿b'ajtil scot jelanil chi'? ¿b'ajtil ay aj pensaril?"
        },
        {
            "number": "21",
            "text": "k'ub'ab'ilel t'a masanil anima pitzan. k'ub'ab'ilpaxel t'a nok' much sjenhwi."
        },
        {
            "number": "22",
            "text": "Ha b'aj ayek' heb' chamnac yet' jun chamel, syal heb' icha tik: Tonhej ix cab' sb'inajnaquil jelanil chi', xchi heb'."
        },
        {
            "number": "23",
            "text": "Palta ha Dios yojtac sb'eal jelanil chi', yojtac b'aj ay."
        },
        {
            "number": "24",
            "text": "Yujto syil masanil b'aj slajwik'och yol yib'anhk’inal tik yet' masanil tas ay t'a yalanh satcha’anh."
        },
        {
            "number": "25",
            "text": "Ayic ix yak'ancanoch Dios yipal ik', ayic ix yak'anem yechel b'aj sjawi k'aman ha ha',"
        },
        {
            "number": "26",
            "text": "ayic ix sb'oancan tiempoal nhab'ilq'uinal, ayic ix sb'oancan b'aj tzek' lheb'lon yic smak'waj k'u,"
        },
        {
            "number": "27",
            "text": "ata' ix yila' to te niwan yelk'och jelanil, ix sch'olb'itani, ix yilani to wach' tz'aj icha chi'."
        },
        {
            "number": "28",
            "text": "Ix yalan Dios t'a heb' anima icha tik: Tato niwan welk'och t'a yol he sat, aton jelanil chi', tato tzeyik'el he b'ha t'a skal chukal, aton aj pensaril chi', xchi Dios chi'."
        }
    ]
}