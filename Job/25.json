{
    "chapter": "25",
    "verses": [
        {
            "number": "1",
            "text": "Ix yalanxi winhaj Bildad aj Súa icha tik:"
        },
        {
            "number": "2",
            "text": "Ha Dios ay spoder, xivub'tac, a tz'ak'anoch junk'olal t'a skal eb' ay t'a satcha’anh."
        },
        {
            "number": "3",
            "text": "Manhxo b'ischajb'enoc jantac q'uen k'anal b'ob'il yuj, ¿tom ay junok mach b'aj max k'och sakil k'inal yuj?"
        },
        {
            "number": "4",
            "text": "¿Tocval ay junok anima malaj smul t'a yichanh Dios? ¿Tocval ay junok mach te wach'?"
        },
        {
            "number": "5",
            "text": "Ha q'uen uj malaj yoc q'uen t'a yichanh. Axo q'uen k'anal manh wach'oc q'uen t'a yol sat."
        },
        {
            "number": "6",
            "text": "Ocxo val onh anima onh tik, lajan onh icha nok' ha'ay, xchi winhaj Bildad chi'."
        }
    ]
}