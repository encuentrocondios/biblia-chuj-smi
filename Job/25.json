{
    "chapter": "25",
    "verses": [
        {
            "number": "1",
            "text": "Ix yalanxi vinhaj Bildad aj Súa icha tic:"
        },
        {
            "number": "2",
            "text": "A Dios ay spoder, xivub'tac, a tz'ak'anoch junk'olal d'a scal eb' ay d'a satchaanh."
        },
        {
            "number": "3",
            "text": "Manhxo b'ischajb'enoc jantac q'uen k'anal b'ob'il yuuj, ¿tom ay junoc mach b'aj max k'och saquilq'uinal yuuj?"
        },
        {
            "number": "4",
            "text": "¿Tocval ay junoc anima malaj smul d'a yichanh Dios? ¿Tocval ay junoc mach te vach'?"
        },
        {
            "number": "5",
            "text": "A q'uen uj malaj yoc q'uen d'a yichanh. Axo q'uen k'anal manh vach'oc q'uen d'a yol sat."
        },
        {
            "number": "6",
            "text": "Ocxo val onh anima onh tic, lajan onh icha nok' a'ay, xchi vinhaj Bildad chi'."
        }
    ]
}