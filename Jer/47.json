{
    "chapter": "47",
    "verses": [
        {
            "number": "1",
            "text": "Ix lolon Jehová d'ayin Jeremías in tic yuj eb' filisteo, ayic manto k'och vinh sreyal Egipto yak' oval d'a chonhab' Gaza:"
        },
        {
            "number": "2",
            "text": "Ix yalan Jehová chi' icha tic: A d'a stojolal norte ol cot val nhililoc eb' soldado, icha val yel ponholjoc a' eluma' tz'el d'a stitac smelemal. Pilan ol satel jun nación chi' eb' yed' masanil tastac ay d'ay yed' juntzanhxo chonhab'. Masanil eb' cajan d'a schonhab' eb' filisteo chi', ol el yav eb' yab'an syail."
        },
        {
            "number": "3",
            "text": "A val yic ol yab'an eb' sk'anh yem yoc nok' chej yed' sk'anh scot carruaje, a eb' vinh mamab'il yed' eb' ix nunab'il ol te el yip eb', ol yactejcan yal yuninal eb'."
        },
        {
            "number": "4",
            "text": "Toxo ix k'och sk'ual satel eb' filisteo yed' eb' scolvaj yed' eb', aton eb' aj Tiro yed' eb' aj Sidón, xchi Jehová. A Jehová ol satanel eb' filisteo chi', aton masanil eb' cotnac d'a Creta d'a snanhal a' mar."
        },
        {
            "number": "5",
            "text": "Masanil eb' aj Gaza ol sjoxel xil sjolom eb' yuj cusk'olal. Axo eb' ay d'a Ascalón manhxo ol yal-laj slolon eb' yuj satcanq'ue sk'ool. A exxo cajan ex d'a yak'lical sti' a' mar, ¿b'aq'uinh ol eyactej eyak'an echnaj e nivanil yuj e ch'oxanel e cusk'olal?"
        },
        {
            "number": "6",
            "text": "Ay, a yespada Jehová. ¿B'aq'uinh val ol och vaan? Comonoc tz'ak'jixiem d'a yol yatut yic tz'och vaan, manhxa tas sk'ulej."
        },
        {
            "number": "7",
            "text": "Palta ¿tas val ol aj yoch vaan? A Jehová ix alani to icha chi' tzuji. Anheja' ix alani to tz'och oval d'a chonhab' Ascalón yed' d'a masanil eb' cajan d'a stitac a' mar."
        }
    ]
}