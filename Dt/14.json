{
    "chapter": "14",
    "verses": [
        {
            "number": "1",
            "text": "Ha onh tik yuninal onhxo Jehová ko Diosal. Manh cak' echnaj ko niwanil, manh ko joxpaxel xil ko jolom t'a snanhal ko sat ayic scham junok anima,"
        },
        {
            "number": "2",
            "text": "yujto schonhab' Jehová ko Diosal caji. Ha ix onh sik'anel t'a skal juntzanhxo chonhab' t'a sat lu'um tik, yic tzonh ochcan yicoc."
        },
        {
            "number": "3",
            "text": "Manh he chi nok' nok' max chijilaj, nok' ay yowalil yuj Dios."
        },
        {
            "number": "4",
            "text": "Aton nok' tik syal he chi'ani: Nok' wacax, nok' calnel, nok' chiwa,"
        },
        {
            "number": "5",
            "text": "nok' ch'ucul, masanil macanhil nok' k'ultaquil chej yet' nok' caltacte'al chiwa."
        },
        {
            "number": "6",
            "text": "Syal he chi'an masanil nok' nok' sjax yanh, cha xechanh yech."
        },
        {
            "number": "7",
            "text": "Axo pax nok' max yal-laj he chi'an jun, wach'chom sjax yanh nok' palta tato manh cha xechanhoc yech nok', aton nok' tik: Nok' camello, nok' niwac chich yet' nok' tojolal chich. Ha juntzanh nok' tik manh wach'oc nok', sjax yanh nok', palta manh cha xechanhoc yech nok'."
        },
        {
            "number": "8",
            "text": "Yed' pax nok' chitam, cha xechanh yech nok', palta max sjaxlaj yanh nok'. Ha juntzanh nok' chi' yowalil tzeyojtaquejeli to manh wach'oc nok'. Manh he chi nok', manh eyam nok' ayic chamnacxo nok'."
        },
        {
            "number": "9",
            "text": "Axo pax masanil nok' ay t'a yoltac ha ha', syal he chi'an nok' tato ay sk'axil nok' yet' stuminal spatic nok'."
        },
        {
            "number": "10",
            "text": "Ha pax nok' malaj yic jun, manh he chi nok'. Yowalil tzeyojtaquejeli to manh wach'oc nok'."
        },
        {
            "number": "11",
            "text": "Ay pax nok' much syal he chi'ani, nok' wach' icha yalan ley."
        },
        {
            "number": "12",
            "text": "Palta ay juntzanh nok' max yal-laj he chi'ani: Nok' ch'acb'a, nok' wacawoc, nok' ch'acb'a yic ha ha',"
        },
        {
            "number": "13",
            "text": "nok' xulem, nok' milano,"
        },
        {
            "number": "14",
            "text": "yet' pax masanil macanhil nok' joj,"
        },
        {
            "number": "15",
            "text": "nok' awestruz, nok' niwac cujub', nok' xalunhe yet' masanil macanhil nok' ch'acb'a,"
        },
        {
            "number": "16",
            "text": "nok' tonton, nok' ibis yet' nok' pech,"
        },
        {
            "number": "17",
            "text": "nok' julum chay, nok' ostoc, nok' cormorán,"
        },
        {
            "number": "18",
            "text": "nok' cigüeña, nok' abubilla yet' nok' sotz'."
        },
        {
            "number": "19",
            "text": "Masanil nok' cotac nok' ay sk'axil tzek' t'a juntac petanhil, manh wach'oc nok'. Max yal-laj he chi'an nok'."
        },
        {
            "number": "20",
            "text": "Axo pax nok' cotac nok' to ay sk'axil alb'ilxo to wach', syal he chi'an nok'."
        },
        {
            "number": "21",
            "text": "Manh he chi' junok nok' tonhej scham t'a ichnhejta', yujto a onh tik sik'b'il onh el yuj Jehová ko Diosal. Palta syal eyak'an nok' t'a heb' ch'oc chonhab'il ayek' cajan t'a he kal. Ha heb' chi' syal schi'an nok' heb'. Mato syalpax he chonhan nok' t'a heb' ch'oc chonhab'il tonhej sb'eyek' t'a he kal. Manh he tz'anh nok' yune' chiwa t'a skal yal yim snun."
        },
        {
            "number": "22",
            "text": "Junjun ab'il yowalil tzeyik'canel sdiezmoal sat eyavb'en yet' tastac tze mol sat."
        },
        {
            "number": "23",
            "text": "Tzeyik'anb'at sdiezmoal ixim he trigo, he wino yet' eyaceite. Tzeyik'anpaxb'at sb'ab'el yune' nok' he wacax yet' sb'ab'el yune' nok' he calnel t'a jun lugar ol sik'el Jehová ko Diosal b'aj ol aj scajnub'. Ata' ol he wa juntzanh chi' t'a yichanh Jehová yuj eyik'anchaanh."
        },
        {
            "number": "24",
            "text": "Tato a jun lugar b'aj ay scajnub' chi', najat skan t'ayex, tato niwan swach'k'olal Jehová syak' t'ayex, max yal eyik'anb'at masanil he diezmo chi',"
        },
        {
            "number": "25",
            "text": "syal he chonhaneli, haxo stojol tzeyik'b'at t'a scajnub' Jehová chi'."
        },
        {
            "number": "26",
            "text": "Axo yet' stojol chi' syal he manan tas syal he k'ool: Nok' wacax, nok' calnel, wino, ma tas tz'uk'ji to pajxo, ma juntzanhxo tas tze nib'ej, tzex wa t'a tzalajk'olal yet' eyal eyuninal t'a yichanh Jehová."
        },
        {
            "number": "27",
            "text": "Ha heb' lewita cajan t'a he kal, tzeyavtej heb' wael eyed'oc, yujto manh ol yik'laj sluum heb' smacb'enoc icha eyic a ex tik."
        },
        {
            "number": "28",
            "text": "Ha slajwi junjun yoxil ab'il tzeyik'ancanel sdiezmoal sat eyavb'en yet' tas tze mol t'a jun ab'il chi'. Tze molb'ej t'a junok lugar t'a yol he chonhab' chi'."
        },
        {
            "number": "29",
            "text": "Ha heb' lewita to maj schalaj sluum smacb'enoc eyed'oc, ma heb' ch'oc chonhab'il ayek' cajan t'a he kal, ma heb' meb'a' manhxa smam yet' heb' ix ix chamnac yetb'eyum, syal swaan heb' tastac tze mol t'a he diezmo chi', tz'acan slaj yik' yic heb'. Tato icha chi' tze k'ulej, ol yak' swach'k'olal Jehová ko Diosal t'a yib'anh masanil tastac tze k'ulej."
        }
    ]
}