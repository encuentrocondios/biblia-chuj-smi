{
    "chapter": "31",
    "verses": [
        {
            "number": "1",
            "text": "Ix yalanxi winhaj Moisés t'a heb' chonhab' israel icha tik:"
        },
        {
            "number": "2",
            "text": "Ayxo 120 ab'il in k 'inal, manhxa wal wip in b'eyek' ex in cuchb'ej, anhejtona' toxo ix yal Jehová t'ayin to manhxo ol in k'axpajek' t'ha ha' Jordán tik."
        },
        {
            "number": "3",
            "text": "Palta a Jehová ol b'ab'lajnhej t'a eyichanh, ol satanel masanil juntzanh chonhab' ayek' b'aj ol ex k'och chi'. Ha exxo ol ex kajnajkan t'a slum heb'. Axo winhaj Josué ol ex cuchb'anoc, icha ix aj yalan Jehová t'ayex."
        },
        {
            "number": "4",
            "text": "Ha Jehová chi' ol satanel heb' anima t'a juntzanh chonhab' chi', icha ix aj satanel heb' winh sreyal amorreo, aton winhaj Sehón yet' winhaj Og yet' heb' yetchonhab' heb'."
        },
        {
            "number": "5",
            "text": "Ha ol ak'anoch juntzanh nación chi' t'a yol he k'ab', ol he satanel heb' icha ix aj walan t'ayex."
        },
        {
            "number": "6",
            "text": "Tek'b'ejec he b'a, manh ex xiwoc ayic ol he chalan he b'a yet' heb' ajk'ol chi', yujto a Jehová ko Diosal ayoch eyed'oc. Manh he na' to ol ex actajkan yuj, manh ol ex yak'kanlaj he ch'ocoj, xchi winh."
        },
        {
            "number": "7",
            "text": "Ixlajwi chi', ix yavtancot winhaj Josué chi' winh. D'a yichanh masanil heb' chonhab' israel ix yal winh t'a winh icha tik: Tza tek'b'ej wal a b'a, manh ach xiwoc, yujto a ach ol ik'b'at jun chonhab' tik t'a sat lum lum yak'nac sti' Jehová yak'an t'a heb' ko mam quicham. Ha ach ol ak'kan junjun makan heb' t'a smacb'en."
        },
        {
            "number": "8",
            "text": "Ha Jehová ol b'ab'laj uuj. Aynhejek' ed'oc, manh ol ach yactejkanlaj, yuj chi' manh ach xiwoc, manh ach meltzaj t'a a patic, xchi winhaj Moisés chi' t'a winh."
        },
        {
            "number": "9",
            "text": "Ix stz'ib'an juntzanh tik winhaj Moisés chi', ix yak'ankan winh t'a yol sk'ab' heb' sacerdote yinhtilal Leví tz'ik'anb'at skaxail strato Jehová yet' t'a masanil heb' winh yichamtac winaquil chonhab' Israel."
        },
        {
            "number": "10",
            "text": "Ix yalan winh icha tik: Ayic slajwi yuctaquil ab'il, t'a yol ab'il yic slajwikan b'oc, ayic molanek' masanil anima t'a yichanh Jehová t'a jun lugar sik'b'ilel yuj t'a juntzanh sk'ual q'uinh chinama, ata' tz'avtaj ley tik yab' masanil anima."
        },
        {
            "number": "11",
            "text": "Smolb'ej sb'a masanil anima, heb' winh winak, heb' ix ix yet' heb' cotac unin yet' heb' ch'oc chonhab'il ayek' t'a he kal. Tze molb'ej he b'a yuj eyab'ani yet' eyojtakanel masanil tas syal jun ley tik, yic wach' ay yelk'och Jehová ko Diosal t'a yol he sat, yic tze k'anab'ajan tas syala'."
        },
        {
            "number": "12",
            "text": "Icha pax chi' heb' eyinhtilal manto ojtannacoc jun ley tik, ol yab'kan heb' yic wach' ay yelk'och Jehová chi' t'a yol sat heb' t'a masanil tiempo t'a sat lum lum ol eyiquej t'a sk'axepalek' ha' Jordán tik, xchi winhaj Moisés chi'."
        },
        {
            "number": "13",
            "text": "Ix yalan Jehová t'a winhaj Moisés chi' icha tik: Vanxo sk'och stiempoal yic ol ach chamoc. Yuj chi' avtejcot winhaj Josué, tzex b'at t'a in kajnub' b'aj tzin ch'ox in b'a yic wach' ol wak'kanoch yopisio winh, xchi t'a winh. Ix b'at winhaj Moisés yet' winhaj Josué chi'."
        },
        {
            "number": "14",
            "text": "Ata' ix sch'ox sb'a Jehová chi' t'a heb' winh t'a skal jun niwan asun ix och moyan t'a sti' kajnub' chi'."
        },
        {
            "number": "15",
            "text": "Ixlajwi chi', ix yalan t'a winhaj Moisés chi' icha tik: Ha ach tik toxo ol ach chamoc. Slajwi chi', a jun chonhab' tik ol ochkan tzak'an heb' yuj juntzanh yechel scomon diosal juntzanh chonhab' ay t'a spatic yichanh b'aj ol k'och heb'. Ol in yaktejkan heb', ol yixtanb'at in trato heb' ix in b'o yet'oc."
        },
        {
            "number": "16",
            "text": "Yuj chi', ol cot wowal t'a heb', ol wactankan heb' sch'ocoj. Manhxo ol wab' tas ol yal heb'. Manhxo jantacoc yaelal ol kotkan t'a yib'anh heb', masanto ol yal heb' icha tik: ¿Tas wal yuj skab' syail? Yuj am to manhxo ayoc ek' ko Diosal t'a ko kal, xcham heb'."
        },
        {
            "number": "17",
            "text": "Ayic ol yab'an juntzanh yaelal chi' heb', ol wik'el in b'ha t'a skal heb' yuj masanil chukal sk'ulej, yuj pax to tz'och heb' ejmelal t'a juntzanh yechel chi'."
        },
        {
            "number": "18",
            "text": "Ha tiknaik jun, tz'ib'ejec jun b'it ol wal t'ayex, ol he k'ayb'an heb' eyetchonhab' Israel tik t'ay, ol sb'itan heb' yic swak'och testigoal t'a yib'anh heb'."
        },
        {
            "number": "19",
            "text": "Ayic ol lajwoc wik'anoch heb' anima tik t'a sat lum lum te yax sat chi', lum wak'nac in ti' wak'an t'a heb' he mam eyicham, ol wa heb' sik'lab'il, ol b'ak'uechb'oc heb'. Ol lajwoc chi', ol b'at heb' t'a spatic juntzanh comon Dios. Ol och heb' ejmelal t'a juntzanh chi'. Ol in spatikanel heb', ol yixtanb'at in trato heb' in b'onac yet'oc."
        },
        {
            "number": "20",
            "text": "Ayic ol jawok jantac yaelal yet' ilk'olal t'a yib'anh heb', a jun b'it tik ol ak'an testigoal t'a yib'anh heb'. Axo heb' yinhtilal heb' ol naancot jun b'it tik, ol sb'itan heb'. Yujto ayic manto ochlaj heb' t'a lum lum wak'nac in ti' wak'an t'a heb', wojtakxo tas ayek' t'a spensar heb', xchi Jehová chi'."
        },
        {
            "number": "21",
            "text": "Ha t'a jun k'u chi' ix stz'ib'ejkan jun b'it tik winhaj Moisés, ix yak'an winh sk'ayb'ej heb' yetisraelal."
        },
        {
            "number": "22",
            "text": "Ix yalan Jehová t'a winhaj Josué, yuninal winhaj Nun icha tik: Tza tek'b'ej wal a b'a, manh ach xiwoc, yujto ayinnhej och ed'oc. Ha ach ol ik' och heb' etisraelal tik t'a sat lum lum wak'nac in ti' wak'an t'ayex, xchi t'a winh."
        },
        {
            "number": "23",
            "text": "Ixlajwi stz'ib'ankan masanil juntzanh ley chi' winhaj Moisés chi',"
        },
        {
            "number": "24",
            "text": "ix yalan winh t'a heb' yinhtil Leví ed'jinac skaxail strato Jehová icha tik:"
        },
        {
            "number": "25",
            "text": "Ik'ecb'at jun tz'ib'ab'il tik, tzeyak'anoch t'a stz'ey skaxail strato Jehová ko Diosal, yic syak' testigoal t'a eyib'anh."
        },
        {
            "number": "26",
            "text": "Yujto wojtak to te pit ex, malaj he gana sk'exwi he pensar. Ayic ayinto ek' eyed'oc, te pitnhej tzeyutej he b'a, ocxom wal ol in chamoc."
        },
        {
            "number": "27",
            "text": "Avtejec heb' yichamtac winaquil junjun eyinhtilal yet' heb' yajalil chonhab', yic swalankanel jun b'it tik t'a heb'. Swak'anoch satcha’anh yet' sat lu'um tik testigoal."
        },
        {
            "number": "28",
            "text": "Vojtakxo to ayic ol in chamoc ol eyixtankanb'at he b'a, ol eyactankan jun b'e b'aj tzex wak'kanoch tik. Anhejtona' wojtakxopaxi to ha t'a b'ak'uinh, ol jawok yaelal t'a eyib'anh, yujto ol he tzuntzejcot yowal sk'ol Jehová yuj chukal ol he k'ulej t'a yichanh, xchi winhaj Moisés chi'."
        },
        {
            "number": "29",
            "text": "Ixlajwi chi', ix och ijan winhaj Moisés yalan masanil slolonelal jun b'it tik t'a yichanh heb' chonhab' icha tik:"
        }
    ]
}