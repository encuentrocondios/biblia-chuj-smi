{
    "chapter": "7",
    "verses": [
        {
            "number": "1",
            "text": "Ix yalan Jehová chi' t'a vinh: --Manh ak' pensar, a ach tzach och t'a yichanh jun vinh rey chi' in q'uexuloc, haxo vinh uk'tac aj Aarón ol lolon a q'uexuloc."
        },
        {
            "number": "2",
            "text": "Masanil tas tzin chec ala', al t'a vinh uk'tac chi', haxo vinh ol lolon t'a yichanh vinh rey chi' yic tzex yactanel vinh t'a smacb'en tik."
        },
        {
            "number": "3",
            "text": "Ha inxo ol vak' pitb'oquel spensar vinh rey chi' yic ol stek'b'ej sb'a vinh. Yuj chi' tzijtum tas satub'tac ol in ch'ox t'a Egipto tik."
        },
        {
            "number": "4",
            "text": "Yujto manh ol schalaj yab' vinh rey chi' tas ol eyala', yuj chi', a in ol in ch'ox val vipalil vak'an yaelal t'a Egipto tik. Icha chi' ol aj ex vik'anelta t'a stzolal a ex in chonhab' Israel ex tik."
        },
        {
            "number": "5",
            "text": "Ayic toxo ix in ch'ox vipalil chi', ayic toxo pax ex viq'uelta, ichato chi' ol nachajel yuj eb' aj Egipto tik to a in ton Jehová in, xchi t'a vinh."
        },
        {
            "number": "6",
            "text": "Ix sk'anab'ajej vinhaj Moisés yet' vinhaj Aarón tas ix yal Jehová."
        },
        {
            "number": "7",
            "text": "Ha vinhaj Moisés chi', 80 ab'il sq'uinal vinh, haxo vinhaj Aarón chi', 83 ab'il sq'uinal vinh ayic ix lolon eb' vinh t'a yichanh vinh sreyal Egipto chi'."
        },
        {
            "number": "8",
            "text": "Ix yalanxi Jehová t'a vinhaj Moisés yet' t'a vinhaj Aarón chi' icha tik:"
        },
        {
            "number": "9",
            "text": "--Tato sk'an vinh rey chi' yil junok ch'oxnab'il, tzalan t'a vinhaj Aarón tik to syactejem te' sk'ococh vinh t'a sat lu'um t'a yichanh vinh rey chi', ol och te' chanil, xchi t'a vinh."
        },
        {
            "number": "10",
            "text": "Ixlajwi chi', ix b'atxi eb' vinh schavanhil t'a vinh rey chi', ix sk'anab'ajan eb' vinh sk'ulan icha ix yal Jehová. Ix yactanem te' sk'ococh vinhaj Aarón t'a yichanh vinh rey yet' t'a yichanh masanil eb' ay yopisio yet' vinh, elanhchamel ix och te' chanil."
        },
        {
            "number": "11",
            "text": "Ayic ix yilan vinh rey icha chi', ix schec vinh avtaj eb' vinh aj Egipto, eb' vinh jelan yet' juntzanh yic yajb'alil, ix sk'ulan eb' vinh icha ix sk'ulej vinhaj Aarón chi'."
        },
        {
            "number": "12",
            "text": "Ix yactejpaxem sk'ococh eb' vinh t'a sat lu'um, ix ochpax chanil, palta ix turjib'at sk'ococh eb' vinh chi' yuj yic vinhaj Aarón chi'."
        },
        {
            "number": "13",
            "text": "Wach'chom icha chi' ix aji, palta manh jab'oc ix scha yab' vinh rey chi'. Ix yak'nhej pitb'oquel spensar vinh icha ix aj yalan Jehová."
        },
        {
            "number": "14",
            "text": "Ixlajwi chi', ix yalanxi Jehová t'a vinhaj Moisés chi': --Ix pitb'iel spensar vinh rey chi', maj actajel eb' in chonhab' Israel yuj vinh."
        },
        {
            "number": "15",
            "text": "Ayic sacb'inaj k'ik'an, tzex b'at t'a sti' ha' niwan Nilo, tze tanhvan sk'och vinh achanvel ta'. Tzeyik'anb'at te' k'ococh ix och chanil."
        },
        {
            "number": "16",
            "text": "Ata' tzeyal t'a vinh icha tik: Ha Jehová co Diosal a onh hebreo onh tik, a checannac onh cot ul cal t'ayach to tzonh actejel a onh schonhab' onh tik, yic b'at onh och ejmelal t'ay t'a tzinan lu'um. Palta masanto ticnaic manh jab'oc tza cha ab'i."
        },
        {
            "number": "17",
            "text": "Yuj chi' ix yalanxi to ay tas ol sch'ox ila' yic tzojtaquejeli to a Jehová chi' anhejton Dios Aytaxoneq'ui. Ayic ol in mak'an sat ha ha' tik yet' te' in k'ococh yamb'ilq'ue vuj tik, ol och ha' chik'al."
        },
        {
            "number": "18",
            "text": "Masanil nok' chay ol chamoc, ol q'ue sjab' ha', manhxo ol yal-laj eyuk'an jab'oc ha' tik, xa chi t'a vinh rey chi'."
        },
        {
            "number": "19",
            "text": "--Tzalpax t'a vinhaj Aarón to syak'b'at te' sk'ococh vinh t'a yib'anhtac sjaj ha ha' t'a Egipto tik: D'a yib'anh ha' cotac yet' ha' nivac melem yet' t'a yib'anh ha' nhajab' tonhej molan. Masanil ha ha' ay t'a yol yic Egipto tik ol laj och ha' chik'al yet' masanil ha' ayem t'a yol yet'tal yet' t'a yoltac jucub', xchi Jehová."
        },
        {
            "number": "20",
            "text": "Icha val ix aj yalan Jehová chi', icha chi' ix yutej vinhaj Moisés yet' vinhaj Aarón chi'. Ix yik'anq'ue te' sk'ococh vinhaj Aarón chi', ix smak'an sat ha ha' vinh t'a yichanh vinh rey yet' t'a yichanh masanil eb' vinh ayoch yajalil yet' vinh. D'a val jun rato chi' ix och ha' chik'al."
        },
        {
            "number": "21",
            "text": "Masanil nok' chay ay t'a yol ha' Nilo chi', ix laj cham nok'. Ix q'ue sjab' ha', majxo yal-laj yuk'an ha' eb' aj Egipto chi'. Masanil ha ha' ay ta', chik'xonhej ix aj ha'."
        },
        {
            "number": "22",
            "text": "Icha pax chi' ix yutej eb' vinh ay t'a yol yic Egipto chi', yujto ay tas tzuji yuj eb' vinh yuj tas k'ayb'ab'il yuj. Icha chi' ix aj spitanxi sb'a vinh rey icha ix aj yalan Jehová. Maj schalaj yab' vinh tas ix yal vinhaj Moisés yet' vinhaj Aarón chi'."
        },
        {
            "number": "23",
            "text": "Malaj val jab'oc yelk'och tas ix yal eb' vinh chi' t'a yol sat vinh rey chi', ix meltzaj vinh t'a sdespacho."
        },
        {
            "number": "24",
            "text": "Masanil eb' anima t'a Egipto chi', ix sjoy ha ha' eb' yic syuq'uej t'a stitac ha ha' chi', yujto masanil ha ha' chi' maxtzac yal-laj yuk'ji."
        },
        {
            "number": "25",
            "text": "Yucub'ixial yoch ha' chik'al,"
        }
    ]
}