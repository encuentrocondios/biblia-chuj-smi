{
    "chapter": "15",
    "verses": [
        {
            "number": "1",
            "text": "Ix ek' jab'xo tiempo, ix b'atxi winhaj Sansón chi' yil ix yetb'eyum chi' yalani, yet'nac jun nok' yune' chiwa winh. Ha t'a jun pekti’ chi' wanxo syamchajoch sjochchaj ixim trigo. Axo ix k'och winh, ix yalan winh t'a winh snhi' icha tik: --Tzin nib'ej tzin och wil ix wetb'eyum t'a yol scuarto, xchi winh. Majxo chajiochlaj winh yuj winh snhi' chi'."
        },
        {
            "number": "2",
            "text": "Anhej to ix yal winh t'a winh icha tik: --Ha in naani to manhxalaj a gana t'a ix, yuj chi' ix wak' ix t'a jun winh ajun ed'oc t'a q'uinh chi'. Palta ay wal junxo ix snulej ix tzak'anto t'ay, te ek'b'alto swach'il yilji ix t'a yichanh ix etb'eyum chi', syal a ix tzik'b'ati, xchi winh snhi' winh chi'."
        },
        {
            "number": "3",
            "text": "Ix tak'wi winh t'a winh snhi' chi' icha tik: --Ha tiknaik jun, max yal-laj skotkan t'a wib'anh yuj tas ol wutoc heb' etchonhab' tik yuj in pakan in b'a, xchi winh."
        },
        {
            "number": "4",
            "text": "Ix b'at winh b'ian, ix b'at syamancot 300 nok' waax winh, ix stzek'anoch junjun tob'an te taj winh t'a snhe chatacwanh nok'."
        },
        {
            "number": "5",
            "text": "Ixlajwi chi', ix yak'anoch sk'ak'al te' winh, ix yactanb'at nok' winh t'a skal ixim strigo heb' winh filisteo chi'. Masanil ixim cunhcunhb'haxo yaj sjochchaji yet' ixim aytooch t'a yoc ix tz'ab'ati. Ix tz'apaxb'at te' uwa yet' te' oliwo."
        },
        {
            "number": "6",
            "text": "Ix och ijan heb' filisteo sk'anb'aneq'ui mach ix k'ulan jun chi'. Ix alchaj t'a heb' to a winhaj Sansón, yujto ix chichon sk'ol winh yuj tas ix utaj yuj winh snhi', winh aj Timnat, to ix ik'jiek' ix yetb'eyum winh, ix ak'ji ix t'a jun winh ajun yet' winh t'a q'uinh yic snupnajel. Yuj chi' ix jawi heb' filisteo snhusantz'a ix ix chi' yet' smam."
        },
        {
            "number": "7",
            "text": "Ixlajwi chi', ix yalan winhaj Sansón chi' icha tik: --Yujto icha tik ix he k'ulej, yuj chi' manh ol in och waan ex wixtani, masanto ol wak'kanek' in pac t'ayex, xchi winh."
        },
        {
            "number": "8",
            "text": "Ix cot wal yowal winh sik'lab'il, yuj chi' tzijtum anima ix smak'cham winh. Ixlajwi chi' ix b'at kajnaj winh t'a k'een nhak'een t'a Etam."
        },
        {
            "number": "9",
            "text": "Ix jawi heb' winh filisteo sb'ok'e skampamento t'a yol yic Judá t'a slak'anil Lehi."
        },
        {
            "number": "10",
            "text": "Ix sk'anb'an heb' winh aj Judá chi' t'a heb' winh: --¿Tas yuj tzex jawi eyak' owal qued'oc? xchi heb' winh. Ix tak'wi heb' winh filisteo chi': --Ha winhaj Sansón tzul ko yama', ol kak'anoch syaelal winh, yujto niwan chukal ix yak' winh t'ayonh, xchi heb' winh."
        },
        {
            "number": "11",
            "text": "Ayic ix yab'an jun chi' heb' winh aj Judá chi', oxe' mil heb' winh ix b'at ilan winhaj Sansón t'a k'een nhak'een t'a Etam chi', ix yalan heb' winh t'a winh: --¿Tom manh ojtakoc to ayonh och t'a yol sk'ab' heb' winh filisteo tik? ¿Tas yuj tzak'och chukal t'a ko kal yet' heb' winh? xchi heb' winh t'a winh. Ix tak'wi winh t'a heb' winh: --Icha in yutej heb' winh, icha pax ix wutej heb' winh, xchi winh."
        },
        {
            "number": "12",
            "text": "Ix yalan heb' winh t'a winh icha tik: --Yuj chi' to tzul ach ko tzek'b'at tiknaik yic b'at ach kak'an t'a heb' winh chi', xchi heb' winh. Ix tak'wi winh t'a heb' winh: --Hak'ek he ti' t'ayin an, tato yel manh ol in he milchamlaj, xchi winh."
        },
        {
            "number": "13",
            "text": "Ix tak'wi heb' winh t'a winh icha tik: --Maay, manh ol ach ko milchamlaj, anhej to ol ach ko tzek'b'ati, b'at ach kak'an t'a heb' winh filisteo chi', xchi heb' winh. Ixlajwi chi', ix stzek'an winh heb' winh t'a chab' ch'anh lasu te ak'to, ix yik'anelta winh heb' winh t'a yol k'een nhak'een chi'."
        },
        {
            "number": "14",
            "text": "Axo ix k'och heb' winh t'a Lehi chi', ix cot heb' winh filisteo scha heb' winh, toxonhej tz'awaj heb' winh yuj tzalajk'olal. Elanhchamel ix ochxi Yespíritu Jehová t'a winhaj Sansón chi', ix te och yip winh, ix sd'inhchitanb'at chab' lasu chi' winh, icha tz'aj snhik'chajb'at junok k'apac k'apac tz'anac, ix em lanhnaj ch'anh t'a sk'ab' winh."
        },
        {
            "number": "15",
            "text": "Elanhchamel ix yik'k'e jun sb'aquil yalanh sti' nok' b'uru winh, yaxtacto wal jun b'ak chi'. Ha yet' jun b'ak chi', mil heb' winh filisteo chi' ix smak'cham winh."
        },
        {
            "number": "16",
            "text": "Ixlajwi chi' ix yalan winh: Anhej jun sb'aquil yalanh sti' nok' b'uru ix wak'lab'ej, cunhcunhb'a ix ajkan heb' chamnac wuuj. Yujnhej jun sb'aquil yalanh sti' nok' b'uru, mil wal winak ix in mak'chamoc, xchi winh."
        },
        {
            "number": "17",
            "text": "Ixlajwi yalan jun chi' winh, ix sjulankanel jun sb'aquil yalanh sti' nok' b'uru chi' winh. Yuj chi' a jun lugar chi', Ramat-lehi ix sb'iejkani, syalelk'ochi, “tzalan b'aquil yalanh sti' nok' nok'”."
        },
        {
            "number": "18",
            "text": "Ix te tacji sti' winhaj Sansón chi', yuj chi' ix yavtej Jehová winh, ix yalan winh: --Ha ach ix ak' wip, yuj chi' ix wak' ganar heb' winh filisteo tik, palta ¿tom ol in a cha cham a in a chekab' in tik yuj taquinhtial t'a yol sk'ab' juntzanh ch'oc chonhab'il tik? xchi winh."
        },
        {
            "number": "19",
            "text": "Ixlajwi chi', ix pak'k'eta jun ha ha' t'a Lehi chi' yuj Jehová. Ix yuk'an ha' winh, ix jax stzalajk'olal winh, ix te ochxi yip winh ix yab'i. Yuj chi', a jun a yune' ha' chi', En-hacore ix sb'iejkan ha', syalelk'ochi “yuk'b'ila' mach tz'awajk'ei”. Ha jun ha' chi', ix kannhej ha' t'a Lehi chi'."
        },
        {
            "number": "20",
            "text": "Ha winhaj Sansón chi', 20 ab'il ix och winh yajaliloc heb' israel chi', yacb'an ayoch heb' t'a yol sk'ab' heb' filisteo."
        }
    ]
}