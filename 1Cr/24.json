{
    "chapter": "24",
    "verses": [
        {
            "number": "1",
            "text": "D'a stzolal tz'aj yilan yopisio eb' vinh yinhtilal vinhaj Aarón chi'. Axo eb' vinh yuninal vinh: Aton vinhaj Nadab, vinhaj Abiú, vinhaj Eleazar yet' vinhaj Itamar."
        },
        {
            "number": "2",
            "text": "Ha vinhaj Nadab yet' vinhaj Abiú chi', b'ab'laj chamnac eb' vinh t'a yichanh vinh smam chi'. Mantalaj yuninal eb' vinh schamnac eb' vinh chi', yuj chi' anhej vinhaj Eleazar yet' vinhaj Itamar ix och sacerdoteal."
        },
        {
            "number": "3",
            "text": "Macquiltac ix aj eb' vinh sacerdote yuj vinhaj rey David chi', yuj vinhaj Sadoc yinhtilal vinhaj Eleazar yet' vinhaj Ahimelec yinhtilal vinhaj Itamar."
        },
        {
            "number": "4",
            "text": "Axo ix yilan eb' vinh to a eb' vinh yinhtilalcan vinhaj Eleazar chi' tzijtum sb'isul eb' vinh t'a yichanh eb' vinh yinhtilalcan vinhaj Itamar, yuj chi' 16 makan ix aj eb' vinh, haxo eb' vinh yinhtilalcan vinhaj Itamar chi', vajxac macannhej eb' vinh."
        },
        {
            "number": "5",
            "text": "D'a sorteoal ix aj yochcan junjun makan eb' vinh t'a stzolal smunlaji, yujto ha t'a skal eb' vinh yinhtilalcan vinhaj Eleazar yet' t'a skal eb' vinh yinhtilalcan vinhaj Itamar ay eb' vinh nivac yajal sik'b'iloch t'a yopisio t'a templo t'a yichanh Dios."
        },
        {
            "number": "6",
            "text": "Ha eb' vinh yajal yaj t'a skal eb' vinh yinhtilalcan vinhaj Eleazar yet' pax eb' vinh yinhtilalcan vinhaj Itamar, ix sik' sorteo eb' vinh t'a stzolal, jun yic eb' vinh yinhtilalcan vinhaj Eleazar chi', jun pax yic eb' vinh yinhtilalcan vinhaj Itamar chi'. Icha chi' ix aj smunlaj eb' vinh t'a yopisio. Axo vinhaj Semaías yuninal vinhaj Natanael yinhtilalcan vinhaj Leví ix tz'ib'an sb'i eb' vinh ayic ix sik'an sorteo chi' eb' vinh. Axo eb' vinh sacerdote ayoch t'a yopisio yet' vinh rey, aton vinhaj Sadoc yet' vinhaj Ahimelec yuninal vinhaj Abiatar yet' eb' vinh yajal yaj t'a skal eb' vinh sacerdote chi' yet' t'a skal eb' vinh levita, testigo yajcan eb' vinh."
        },
        {
            "number": "7",
            "text": "Aton sb'i eb' vinh tik ix cannhej t'a junjun makan t'a stzolal, icha syal sb'i eb' vinh yajalil eb' vinh ix sik'an sorteo chi', schael yich t'a eb' vinh b'ab'el masanto t'a eb' vinh slajvub', 24 makan eb' vinh t'a smasanil: Vinhaj Joiarib, vinhaj Jedaías, vinhaj Harim, vinhaj Seorim, vinhaj Malquías, vinhaj Mijamín, vinhaj Cos, vinhaj Abías, vinhaj Jesúa, vinhaj Secanías, vinhaj Eliasib, vinhaj Jaquim, vinhaj Hupa, vinhaj Jesebeab, vinhaj Bilga, vinhaj Imer, vinhaj Hezir, vinhaj Afses, vinhaj Petaías, vinhaj Hezequiel, vinhaj Jaquín, vinhaj Gamul, vinhaj Delaía yet' vinhaj Maazías."
        },
        {
            "number": "8",
            "text": "Aton eb' vinh tik ix pojchajek' t'a stzolal t'a sacerdoteal yic smunlaj eb' vinh t'a templo, icha syal sley Jehová co Diosal a onh israel onh tik, icha ajnac yalan t'a vinhaj Aarón smam yicham eb' vinh."
        },
        {
            "number": "9",
            "text": "Aton sb'i eb' vinh yajal yaj t'a skal juntzanhxo eb' vinh yinhtilal Leví tik: Aton vinhaj Jehedías yinhtilal vinhaj Subael, yinhtilal pax vinhaj Amram."
        },
        {
            "number": "10",
            "text": "Vinhaj Isías b'ab'el t'a skal eb' vinh yinhtilal vinhaj Rehabías."
        },
        {
            "number": "11",
            "text": "Vinhaj Jahat yinhtilal vinhaj Selomot, yinhtilal pax vinhaj Izhar."
        },
        {
            "number": "12",
            "text": "Ha eb' vinh yinhtilal vinhaj Hebrón t'a stzolal: Aton vinhaj Jerías, vinhaj Amarías, vinhaj Jahaziel yet' vinhaj Jecamán."
        },
        {
            "number": "13",
            "text": "Vinhaj Samir yinhtilal vinhaj Micaía, yinhtilal pax vinhaj Uziel."
        },
        {
            "number": "14",
            "text": "Vinhaj Zacarías yuninal vinhaj Isías yuk'tac vinhaj Micaía."
        },
        {
            "number": "15",
            "text": "Axo eb' vinh yuninal vinhaj Merari: Aton vinhaj Mahli, vinhaj Musi yet' vinhaj Jaazías."
        },
        {
            "number": "16",
            "text": "Axo eb' vinh yuninal vinhaj Jaazías chi': Aton vinhaj Beno, vinhaj Soham, vinhaj Zacur yet' vinhaj Ibri."
        },
        {
            "number": "17",
            "text": "Chavanh yuninal vinhaj Mahli chi': Aton vinhaj Eleazar yet' vinhaj Cis. Ha vinhaj Eleazar chi', malaj yuninal vinh. Axo pax vinhaj Cis chi', ay jun yuninal vinh, aton vinhaj Jerameel."
        },
        {
            "number": "18",
            "text": "Axo eb' vinh yuninal vinhaj Musi chi': Aton vinhaj Mahli, vinhaj Edar yet' vinhaj Jerimot. Aton eb' vinh chi' yajal yaj t'a skal eb' yinhtilal Leví."
        },
        {
            "number": "19",
            "text": "Anhejtona' eb' vinh chi', t'a sorteoal ix aj yoch eb' vinh t'a stzolal smunlaji, icha ix sk'ulej eb' vinh sk'ab'yoc eb' vinh, aton eb' vinh yinhtilal vinhaj Aarón. Aton t'a yichanh vinhaj rey David yet' vinhaj Sadoc yet' vinhaj Ahimelec yet' eb' vinh yajal yaj t'a skal eb' yinhtilal Leví yet' eb' vinh sacerdote, ata' ix och sorteo chi'. Lajannhej ix aj eb' vinh yajal yaj t'a skal yinhtilal vinh b'ab'el vinac yet' t'a skal yinhtilal vinh tzak'anto."
        }
    ]
}