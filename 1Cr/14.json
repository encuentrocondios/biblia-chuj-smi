{
    "chapter": "14",
    "verses": [
        {
            "number": "1",
            "text": "A vinhaj Hiram sreyal Tiro, ix yak'cot schecab' vinh d'a vinhaj rey David. Ix yak'anpaxcot eb' albañil vinh yed' eb' nhicum te', ix yik'ancot te' k'ute' eb' yic sb'ochaj spalacio vinhaj rey David chi'."
        },
        {
            "number": "2",
            "text": "Yuj chi' ix nachajel yuj vinhaj rey David chi' to a Jehová ix ak'anoch vinh reyal d'a chonhab' Israel. Ix ik'jichaanh yopisio vinh yuj Jehová yujto xajan chonhab' Israel yuuj."
        },
        {
            "number": "3",
            "text": "Ay juntzanhxo eb' ix yetb'eyum vinhaj rey David ix yik' d'a Jerusalén, yuj chi' ayto yuninal vinh yed' yisil ix alji yed' eb' ix."
        },
        {
            "number": "4",
            "text": "A eb' vinh yuninal vinh ix alji d'a Jerusalén chi', aton vinhaj Samúa, vinhaj Sobab, vinhaj Natán, vinhaj Salomón,"
        },
        {
            "number": "5",
            "text": "vinhaj Ibhar, vinhaj Elisúa, vinhaj Elpelet,"
        },
        {
            "number": "6",
            "text": "vinhaj Noga, vinhaj Nefeg, vinhaj Jafía,"
        },
        {
            "number": "7",
            "text": "vinhaj Elisama, vinhaj Beeliada yed' vinhaj Elifelet."
        },
        {
            "number": "8",
            "text": "Ayic ix yab'an eb' filisteo to toxo ix och vinhaj David sreyaloc masanil eb' israel, ix och ijan eb' sayan tas tz'aj yak'an ganar, palta elanhchamel ix yab' vinh, ix elta vinh d'a yichanh eb' chi'."
        },
        {
            "number": "9",
            "text": "Ix javi eb' filisteo chi' yak' chucal d'a eb' anima cajan d'a sch'olanil Refaim."
        },
        {
            "number": "10",
            "text": "Yuj chi' ix sk'anb'ej vinhaj rey David d'a Dios icha tic: --¿Tzam yal vak'an oval yed' eb' filisteo tic? ¿Ol am ak'och eb' d'a yol in k'ab'? xchi vinh. Ix tak'vi Jehová d'a vinh: --Ak' oval yed' eb', yujto ol vak'och eb' d'a yol a k'ab', xchi."
        },
        {
            "number": "11",
            "text": "Yuj chi' ix q'ue vinhaj rey David b'aj ayek' eb' filisteo chi'. Ata' ix ak'ji ganar eb' yuj vinh. Ix yalan vinh icha tic: Icha val tz'aj sjacan sb'e junoc a' eluma', icha chi' ix aj sjacan b'e Jehová d'ayin d'a scal eb' vajk'ool, xchi vinh. Yuj chi' Baal-perazim ix yak' vinh sb'iej jun lugar chi'."
        },
        {
            "number": "12",
            "text": "Ix yactejcan juntzanh sdiosal eb' filisteo chi', yuj chi' ix schec vinhaj rey David chi' nhusjoctz'aoc."
        },
        {
            "number": "13",
            "text": "Palta a eb' filisteo chi', ix jaxxi eb' d'a sch'olanil yic Refaim chi'."
        },
        {
            "number": "14",
            "text": "Yuj chi', ix sk'anb'ejxi vinhaj rey David chi' d'a Dios, ix yalan Dios d'a vinh icha tic: --A ticnaic, manh ach och d'a sat eb' ak'an oval, palta to a d'a spatic eb' tzach coti, b'aj ay te' bálsamo."
        },
        {
            "number": "15",
            "text": "Ayic ol ab'ani ichato ay mach van sb'eyek' d'a sk'ab'tac te te' chi', tzach och ak' oval yed' eb'. A jun chi' syalelk'ochi to a in ol in b'ab'laj d'a eyichanh yic tzin milancham eb' soldado filisteo chi', xchi Jehová."
        },
        {
            "number": "16",
            "text": "Icha ix aj yalan Dios, icha val chi' ix yutej vinhaj David chi', yuj chi' ix satel eb' soldado filisteo chi', ix b'atnhej d'a Gabaón masanto ix k'och d'a Gezer."
        },
        {
            "number": "17",
            "text": "Icha val chi' ix aj sq'uechaanh sb'inajnaquil vinhaj rey David d'a masanil nación. A Jehová ix ak'an xivq'ue masanil nación chi' d'a vinh."
        }
    ]
}