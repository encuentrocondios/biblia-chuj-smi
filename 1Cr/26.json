{
    "chapter": "26",
    "verses": [
        {
            "number": "1",
            "text": "Anhejtona' t'a stzolal ix aj spojchajb'at eb' vinh tanhvum puerta, icha tik ix aj eb' vinh: Aton eb' vinh yinhtilal vinhaj Coré: Ha vinhaj Meselemías yuninal vinhaj Coré yinhtilal vinhaj Asaf."
        },
        {
            "number": "2",
            "text": "Axo eb' vinh yuninal vinhaj Meselemías chi' t'a stzolal: Aton vinhaj Zacarías, vinhaj Jediael, vinhaj Zebadías, vinhaj Jatniel,"
        },
        {
            "number": "3",
            "text": "vinhaj Elam, vinhaj Johanán yet' vinhaj Elioenai."
        },
        {
            "number": "4",
            "text": "Ix yak' swach'k'olal Dios t'a yib'anh vinhaj Obed-edom, yuj chi' tzijtum yuninal vinh. Aton stzolal sb'i eb' vinh tik: Vinhaj Semaías, vinhaj Jozabad, vinhaj Joa, vinhaj Sacar, vinhaj Natanael, vinhaj Amiel, vinhaj Isacar yet' vinhaj Peultai."
        },
        {
            "number": "5",
            "text": "Axo vinhaj Semaías chi', ay eb' vinh yuninal vinh te nivac ix aj yelk'ochi, yuj chi' yajal ix aj eb' t'a skal eb' sk'ab'yoc."
        },
        {
            "number": "6",
            "text": "Ha eb' vinh yuninal vinhaj Semaías chi', aton eb' tik: Vinhaj Otni, vinhaj Rafael, vinhaj Obed, vinhaj Elzabad, vinhaj Eliú yet' vinhaj Samaquías."
        },
        {
            "number": "7",
            "text": "Masanil eb' vinh tik, yinhtilal eb' vinh vinhaj Obed-edom. Masanil eb' vinh uninab'il yet' eb' vinh sk'ab'yoc eb', te tek'an eb' vinh, ay yip eb' vinh smunlaji, 62 sb'isul eb' vinh t'a smasanil."
        },
        {
            "number": "8",
            "text": "Ha eb' vinh yuninal vinhaj Meselemías yet' eb' sk'ab'yoc vinh, 18 eb', te jelan eb'."
        },
        {
            "number": "9",
            "text": "Ha eb' vinh yuninal vinhaj Hosa, yinhtilal vinhaj Merari: Aton vinhaj Simri. Wach'chom manhoc vinh b'ab'el uninab'il yaji, a vinh smam vinh ix ak'anoch yajalil."
        },
        {
            "number": "10",
            "text": "Axo eb' yuk'tac vinh: Aton vinhaj Hilcías schab'il, yoxil vinhaj Tebalías, schanhil vinhaj Zacarías. Ha eb' vinh yuninal vinhaj Hosa yet' eb' sk'ab'yoc, 13 eb' t'a smasanil."
        },
        {
            "number": "11",
            "text": "Ix pojchajek' eb' stanhvan stemplo Jehová yet' eb' yajalil eb', icha ix aj juntzanhxo eb' yetlevitail eb'."
        },
        {
            "number": "12",
            "text": "Sorteoal ix aj sch'oxji tas puertail stanhvej junjun makan eb', ayoch eb' quelemtac yet' eb' ichamtac vinac."
        },
        {
            "number": "13",
            "text": "Ha vinhaj Selemías yet' eb' ayoch yet'oc ix tanhvan puerta chi' t'a stojolal b'aj sjavi k'u. Axo vinhaj Zacarías yuninal vinhaj Selemías chi', jelan yak'an razón vinh. Ha vinh ix tanhvan puerta chi' t'a stojolal norte yet' eb' ayoch yet'oc."
        },
        {
            "number": "14",
            "text": "Axo vinhaj Obed-edom yet' eb' ayoch yet'oc ix tanhvan puerta t'a stojolal sur. Axo eb' vinh yuninal vinh ix tanhvan b'aj sik'chaj tas ay t'a templo."
        },
        {
            "number": "15",
            "text": "Axo vinhaj Supim yet' vinhaj Hosa yet' eb' ayoch yet' eb' vinh, a eb' vinh ix tanhvan puerta chi' t'a stojolal b'aj tz'em k'u yet' jun puerta yic Salequet b'aj sq'ue b'e. Ha eb' vinh cuchb'um chi', t'a stzolal tz'aj stanhvan puerta chi' eb' vinh."
        },
        {
            "number": "16",
            "text": "Junjun k'u, ay vacvanh eb' vinh stanhvan puerta t'a stojolal b'aj sjavi k'u, chanhvanh eb' vinh t'a stojolal norte, chanhvanh pax eb' vinh t'a stojolal sur, haxo pax b'aj sik'chaj tas tz'ak'ji silab'il t'a Jehová chi', chatacvanh eb' vinh stanhvan junjun puerta."
        },
        {
            "number": "17",
            "text": "Axo t'a yamaq'uil templo t'a stojolal b'aj tz'em k'u, chanhvanh eb' vinh stanhvan t'a sti' scalleal, chavanh pax eb' vinh stanhvan t'a yamaq'uil chi'."
        },
        {
            "number": "18",
            "text": "Ichaton chi' ix aj spojchajek' opisio chi' t'a skal eb' vinh yinhtilal vinhaj Coré yet' yic vinhaj Merari."
        },
        {
            "number": "19",
            "text": "Ay pax juntzanhxo eb' yetlevitail eb' tz'ilan b'aj sik'chaj tas yic Jehová yaji yet' b'aj smolchaj ofrenda tz'ak'ji t'ay."
        },
        {
            "number": "20",
            "text": "Ha vinhaj Jehiel yuninal vinhaj Laadán, t'a yinhtilal vinhaj Gersón, a vinh yajal yaj t'a skal eb' sk'ab'yoc."
        },
        {
            "number": "21",
            "text": "Axo pax eb' vinh yuninal vinhaj Jehiel chi', aton vinhaj Zetam yet' vinhaj Joel, a eb' vinh ayoch t'a yib'anh stanhvan b'aj sik'chaj tas ay t'a scajnub' Jehová."
        },
        {
            "number": "22",
            "text": "Ix ak'chajpaxoch eb' vinh yinhtilal vinhaj Amram t'a yopisio, aton eb' vinh yinhtilal vinhaj Izhar, vinhaj Hebrón yet' vinhaj Uziel."
        },
        {
            "number": "23",
            "text": "Ha vinhaj Sebuel, yinhtilal vinhaj Gersón yuninal vinhaj Moisés, a vinh tz'ilan val juntzanh tas ay t'a scajnub' Jehová."
        },
        {
            "number": "24",
            "text": "Ha vinhaj Sebuel chi', sk'ab'yoc sb'a vinh yet' vinhaj Selomit, yujto a smam yicham vinhaj Selomit chi', aton vinhaj Eliezer yuk'tac vinhaj Gersón smam yicham vinhaj Sebuel chi'. Ha eb' smam yicham vinhaj Selomit chi' t'a stzolal: Aton vinhaj Zicri, vinhaj Joram, vinhaj Jesaías, vinhaj Rehabías yet' vinhaj Eliezer."
        },
        {
            "number": "25",
            "text": "Ha vinhaj Selomit yet' eb' sk'ab'yoc stanhvan tastac ak'b'il yicoc Jehová yuj vinhaj rey David yet' eb' yajal yaj t'a skal junjun makan yinhtilal yet' eb' nivac yajalil eb' soldado."
        },
        {
            "number": "26",
            "text": "Ha juntzanh tas ix yak' eb' chi', aton tastac ix yik' eb' b'ajtac ix laj och oval, ix yak' eb' yic sk'anchaj t'a stemplo Jehová."
        },
        {
            "number": "27",
            "text": "Ata' aypaxcan masanil tas yak'naccan vinhaj Samuel schecab' Dios, vinhaj Saúl yuninal vinhaj Cis, vinhaj Abner yuninal vinhaj Ner yet' vinhaj Joab yune' ix Sarvia. Masanil juntzanh ak'b'il yicoc Jehová chi', a vinhaj Selomit yet' eb' sk'ab'yoc ix tanhvani."
        },
        {
            "number": "28",
            "text": "Ha t'a eb' vinh yinhtilal vinhaj Izhar cotnac vinhaj Quenanías yet' eb' vinh yuninal yet' eb' sk'ab'yoc. Ha eb' chi', manhxooc t'a stemplo Jehová ix och eb' t'a yopisio, palta to ix och eb' t'a nivac yajalil yet' juezal t'a chonhab' Israel."
        },
        {
            "number": "29",
            "text": "Ha vinhaj Hasabías yet' eb' sk'ab'yoc, aton eb' vinh yinhtilal vinhaj Hebrón, ay mil 700 sb'isul eb', te jelan eb'. Ix ak'jioch yopisio eb' yilan tastac yic Jehová yaji yet' masanil tastac yic vinh rey t'a sk'axepalek' ha' Jordán t'a stojolal b'aj tz'em k'u."
        },
        {
            "number": "30",
            "text": "Axo pax t'a sk'axepal ha' Jordán chi', b'aj cajan eb' yinhtilal Rubén, eb' yinhtilal Gad yet' nanhalxo eb' yinhtilal Manasés, a vinhaj Jerías yet' 2 mil 700 eb' sk'ab'yoc, ix ak'jipaxoch eb' t'a yopisio chi'. Yinhtilal pax eb' vinhaj Hebrón. Ayic 40 ab'ilxo yoch vinhaj David reyal, ata' ix saychajeq'ui b'ajtac cajan eb' vinh yinhtilal vinhaj Hebrón. Ix ilchaji to ay eb' cajan t'a Jazer t'a yol yic Galaad, te jelan pax eb', yuj chi' ix ak'jioch eb' t'a jun opisio chi'."
        }
    ]
}