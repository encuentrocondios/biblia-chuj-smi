{
    "chapter": "25",
    "verses": [
        {
            "number": "1",
            "text": "A vinhaj rey David yed' eb' yajalil eb' soldado, ix siq'uel eb' vinh yinhtilal vinhaj Asaf eb', vinhaj Hemán yed' vinhaj Jedutún, yic scuchb'an eb' anima eb' ayic tz'och eb' ejmelal d'a Dios, yic syalanel slolonel Dios eb' yed' sonal arpa, salterio yed' pax platillo. Aton sb'i eb' ayoch d'a yopisio tic:"
        },
        {
            "number": "2",
            "text": "A eb' vinh yinhtilal vinhaj Asaf chi', aton eb' vinh tic: Vinhaj Zacur, vinhaj José, vinhaj Netanías yed' vinhaj Asarela. A vinhaj Asaf chi' scuchb'an eb' vinh. A vinh tz'alanel slolonel Dios ayic syalan vinh rey chi' d'a vinh."
        },
        {
            "number": "3",
            "text": "A eb' vinh yinhtilal vinhaj Jedutún, vacvanh eb' vinh: Aton vinhaj Gedalías, vinhaj Zeri, vinhaj Jesaías, vinhaj Hasabías, vinhaj Matatías yed' vinhaj Simei. A vinhaj Jedutún chi' scuchb'an eb' vinh, syalanpax slolonel Dios eb' vinh yed' arpa yic tz'alji yuj diosal yed' yalchaj vach' lolonel d'a Jehová d'a b'ital."
        },
        {
            "number": "4",
            "text": "A eb' vinh yinhtilal vinhaj Hemán, aton eb' vinh tic: Vinhaj Buquías, vinhaj Matanías, vinhaj Uziel, vinhaj Sebuel, vinhaj Jeremot, vinhaj Hananías, vinhaj Hanani, vinhaj Eliata, vinhaj Gidalti, vinhaj Romanti-ezer, vinhaj Josbecasa, vinhaj Maloti, vinhaj Hotir yed' vinhaj Mahaziot."
        },
        {
            "number": "5",
            "text": "A eb' vinh chi' yuninal eb' vinh vinhaj Hemán. A vinhaj Hemán chi', schecab' Dios yaj vinh, a vinh tz'ak'an razón d'a vinh rey. 14 yuninal vinh ix yak' Dios yed' oxvanh yisil vinh, yic tz'elk'och sti' Dios yak'nac d'a vinh, ayic yalannac to nivan ol ajelk'och vinh."
        },
        {
            "number": "6",
            "text": "Masanil juntzanh eb' vinh chi', a vinh smam eb' vinh scuchb'an d'a b'it yic tz'och ejmelal d'a stemplo Jehová yed' juntzanh yamk'ab', aton platillo, salterio yed' arpa. A vinhaj Asaf, vinhaj Jedutún yed' vinhaj Hemán ayoch eb' vinh d'a yalanh schecnab'il vinh rey."
        },
        {
            "number": "7",
            "text": "A sb'isul eb' vinh k'ayb'annac sb'itan d'a Jehová chi' yed' yinhtilal, 288 eb' vinh d'a smasanil."
        },
        {
            "number": "8",
            "text": "D'a sorteoal ix aj yoch eb' vinh sb'itani, tz'och eb' vinh ichamtac vinac yed' eb' vinh quelemtac, eb' vinh k'ayb'umxo yed' eb' vinh vanto sk'ayb'ani."
        },
        {
            "number": "9",
            "text": "Ayic ix lajvi yoch sorteo chi', icha tic ix aj yoch eb' vinh d'a stzolal, 24 macanh eb' vinh d'a smasanil. Lajchavanh sb'ey eb' vinh d'a junjun macanh, aynhej yuj sb'a eb' vinh. A d'a scal junjun macanh eb' vinh, ay junjun eb' vinh scuchb'an eb' vinh, aton eb' vinh tic, schael yich d'a vinh b'ab'el masanto d'a vinh slajvub': Vinhaj José, vinhaj Gedalías, vinhaj Zacur, vinhaj Izri, vinhaj Netanías, vinhaj Buquías, vinhaj Jesarela, vinhaj Jesahías, vinhaj Matanías, vinhaj Simei, vinhaj Azareel, vinhaj Hasabías, vinhaj Subael, vinhaj Matatías, vinhaj Jeremot, vinhaj Hananías, vinhaj Josbecasa, vinhaj Hanani, vinhaj Maloti, vinhaj Eliata, vinhaj Hotir, vinhaj Gidalti, vinhaj Mahaziot, vinhaj Romanti-ezer."
        }
    ]
}