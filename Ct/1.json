{
    "chapter": "1",
    "verses": [
        {
            "number": "1",
            "text": "A juntzanh sb'it vinhaj Salomón, manhxo jantacoc svach'il yalji. Syalan ix cob'es:"
        },
        {
            "number": "2",
            "text": "Ach quelem xajanab'il vuuj, tz'ub'elta jab'oc in ti'. Te vach' svab' d'a yichanh yal uva."
        },
        {
            "number": "3",
            "text": "Te vach' yel a jab' yuj yal suk'uq'ui sjab' ayoch d'ayach. Ayic svab'an a b'inaji, lajan val icha suk'uq'ui sjab' chi'. Yuj chi' te xajan ach yuj eb' ix ix."
        },
        {
            "number": "4",
            "text": "Iq'uinb'at d'a a pat ach in reyal, iq'uinb'at ed'oc elanhchamel, xchi ix. Syalan eb' anima: Te tzalajk'olal cajek' ed'oc, ol co nacot b'aj tzonh a xajanej yujto te vach' d'a yichanh yal uva. Tob'an yuj chi' te xajan ach yuj eb' ix ix tic, xchi eb'. Syalan ix cob'es:"
        },
        {
            "number": "5",
            "text": "Ex ix aj Jerusalén, a in tic q'uik' ch'uminac vilji, palta te vach' vilji. Q'uik'ocab' vilji icha yilji smantiado eb' aj Cedar, palta te vach' vilji icha yilji k'apac cortina ayoch d'a yol spat vinhaj Salomón."
        },
        {
            "number": "6",
            "text": "Manh ex och val q'uelan d'ayin, yujto q'uik' ch'uminac vilji, yujto tz'anac in nivanil yuj yoc k'u. A eb' vinh in nulej ix cot yoval eb' vinh d'ayin, ix in yak'anoch eb' vinh tanhvoj uva, axo ix aji, maj in ya'ilej in b'a."
        },
        {
            "number": "7",
            "text": "Ach quelem xajanab'il vuuj, al d'ayin ¿b'ajtil tza tanhvej nok' a calnel? ¿B'ajtil tzik'b'at nok' yik' yip d'a chimk'ualil? ¿Tas yuj ol in satek' ach in say d'a scal juntzanhxo eb' tanhvum calnel? xchi ix. Syalan eb' anima:"
        },
        {
            "number": "8",
            "text": "Tato manh ojtacoc ach ix te vach' ilji d'a scal eb' ix ix vach' yilji, ochanh tzak'an yuj yoclem nok' calnel chi'. Tanhvej va nok' yunetac a chiva d'a slak'anil slechpat eb' vinh tanhvum calnel chi', xchi eb'. Syalan vinh quelem:"
        },
        {
            "number": "9",
            "text": "Ach cob'es xajanab'il vuuj, te vach' ilji svila', icha val yilji nok' cob'es chej stok'an scarruaje vinh sreyal Egipto."
        },
        {
            "number": "10",
            "text": "Te vach' yilji spak'ultac a ti' d'a scal q'uen uchiquin, te vach' pax yilji a jaj b'aj ayoch q'uen a tonh."
        },
        {
            "number": "11",
            "text": "Ol co b'o q'uen uchiquin nab'a oro, ol cak'och q'uen plata yelvanub'oc, xchi vinh. Syalan ix cob'es:"
        },
        {
            "number": "12",
            "text": "Yacb'an k'ojanem vinh rey d'a smexa, axo anh nardo sumumi yel sjab' d'ayin."
        },
        {
            "number": "13",
            "text": "Ach quelem xajanab'il vuuj, lajan ach val icha junoc yub'anh te' mirra suk'uq'ui sjab' ayek' d'a scal vim."
        },
        {
            "number": "14",
            "text": "Ach xajanab'il vuuj, lajan ach icha junoc yub'anh xumaquil te alheña sq'uib' d'a scal te' uva avab'il d'a En-gadi, xchi ix. Syalan vinh quelem:"
        },
        {
            "number": "15",
            "text": "Te vach' ilji ach cob'es xajanab'il vuuj, val yel te vach' ilji. Lajan svach'il yilji yol a sat icha yilji yol sat nok' paramuch, xchi vinh. Syalan ix cob'es:"
        },
        {
            "number": "16",
            "text": "Te vach' ilji ach quelem xajanab'il vuuj, val yel te vach' ilji. A val anh yax ank'ultac ol och co vaynub'oc, xchi ix. Syalan vinh quelem:"
        },
        {
            "number": "17",
            "text": "A spatzab'il co pat ayochi nab'a a te' k'ute', axo te' tzicap ayoch d'a yib'anh, xchi vinh."
        }
    ]
}