{
    "chapter": "4",
    "verses": [
        {
            "number": "1",
            "text": "Ha Jehová Yajal t'a Smasanil tz'alan icha tik: Ab'ec, van sja sk'ual yic ol in ch'oxan yoval in k'ool. Ol in satel masanil eb' b'uchumtac yet' eb' sk'ulan chucal icha val tz'aj stz'ab'at anh ac t'a yol junok horno. Manhxa junok eb' ol canoc."
        },
        {
            "number": "2",
            "text": "Palta a ex to ay velk'och t'a e sat, icha val sq'ueul k'u t'a q'uinhib'alil, icha chi' ol vutej in ch'oxan in colval t'ayex. Yuj chi', ol ex tzalajxoc. Ol ex q'ue cheneljoc yuj tzalajk'olal, icha tz'aj sq'ue cheneljoc nok' quelemtac vacax tz'elta b'aj macan."
        },
        {
            "number": "3",
            "text": "Ha t'a jun k'ual chi', a ex tik toxonhej ol e tek'canem eb' sk'ulan chucal, icha val tz'aj stek'jiem q'uen tik'aq'uil taanh, icha chi' ol eyutej eb'."
        },
        {
            "number": "4",
            "text": "Naeccot in checnab'il vak'naccan t'a vinh in checab' aj Moisés, ayic ayek' vinh t'a sjolom lum vitz scuch Horeb. Ha juntzanh k'ayb'ub'al yet' checnab'il chi', smoj val to tze k'anab'ajej e masanil a ex israel ex tik."
        },
        {
            "number": "5",
            "text": "Ab'ec, ol in b'ab'laj chequejb'at vinh in checab' aj Elías, ayic manto javi jun k'ual yic ol checlaj yoval in k'ool. Ha jun k'ual chi', te niwan yelk'ochi, ayxo smay ol ujoc."
        },
        {
            "number": "6",
            "text": "Ha vinhaj Elías chi' ol ak'anoch eb' mamab'il yet' eb' uninab'il t'a junk'olal. Tato manh ol sna sb'a eb', haxo yic ol in k'ochoc, haxo in satanel e chonhab' chi' t'a junelnhej, xchi Jehová."
        }
    ]
}