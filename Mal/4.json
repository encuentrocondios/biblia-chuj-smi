{
    "chapter": "4",
    "verses": [
        {
            "number": "1",
            "text": "A Jehová Yajal d'a Smasanil tz'alan icha tic: Ab'ec, van sja sk'ual yic ol in ch'oxan yoval in k'ool. Ol in satel masanil eb' b'uchumtac yed' eb' sk'ulan chucal icha val tz'aj stz'ab'at anh ac d'a yol junoc horno. Manhxa junoc eb' ol canoc."
        },
        {
            "number": "2",
            "text": "Palta a ex to ay velk'och d'a e sat, icha val sq'ueul k'u d'a q'uinhib'alil, icha chi' ol vutej in ch'oxan in colval d'ayex. Yuj chi', ol ex tzalajxoc. Ol ex q'ue cheneljoc yuj tzalajk'olal, icha tz'aj sq'ue cheneljoc nok' quelemtac vacax tz'elta b'aj macan."
        },
        {
            "number": "3",
            "text": "A d'a jun k'ual chi', a ex tic toxonhej ol e tek'canem eb' sk'ulan chucal, icha val tz'aj stek'jiem q'uen tik'aq'uil taanh, icha chi' ol eyutej eb'."
        },
        {
            "number": "4",
            "text": "Naeccot in checnab'il vak'naccan d'a vinh in checab' aj Moisés, ayic ayek' vinh d'a sjolom lum vitz scuch Horeb. A juntzanh k'ayb'ub'al yed' checnab'il chi', smoj val to tze k'anab'ajej e masanil a ex israel ex tic."
        },
        {
            "number": "5",
            "text": "Ab'ec, ol in b'ab'laj chequejb'at vinh in checab' aj Elías, ayic manto javi jun k'ual yic ol checlaj yoval in k'ool. A jun k'ual chi', te nivan yelk'ochi, ayxo smay ol ujoc."
        },
        {
            "number": "6",
            "text": "A vinhaj Elías chi' ol ak'anoch eb' mamab'il yed' eb' uninab'il d'a junk'olal. Tato manh ol sna sb'a eb', axo yic ol in k'ochoc, axo in satanel e chonhab' chi' d'a junelnhej, xchi Jehová."
        }
    ]
}