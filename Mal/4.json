{
    "chapter": "4",
    "verses": [
        {
            "number": "1",
            "text": "Ha Jehová Yajal t'a Smasanil tz'alan icha tik: Ab'ec, wan sja sk'ual yic ol in ch'oxan yowal in k'ool. Ol in satel masanil heb' b'uchumtac yet' heb' sk'ulan chukal icha wal tz'aj stz'ab'at anh ac t'a yol junok horno. Manhxa junok heb' ol kanok."
        },
        {
            "number": "2",
            "text": "Palta a ex to ay welk'och t'a he sat, icha wal sk'eul k'u t'a q'uinhib'alil, icha chi' ol wutej in ch'oxan in colwal t'ayex. Yuj chi', ol ex tzalajxoc. Ol ex k'e cheneljoc yuj tzalajk'olal, icha tz'aj sk'e cheneljoc nok' kelemtac wakax tz'elta b'aj makan."
        },
        {
            "number": "3",
            "text": "Ha t'a jun k'ual chi', a ex tik toxonhej ol he tek'kanem heb' sk'ulan chukal, icha wal tz'aj stek'jiem k'een tik'aq'uil taanh, icha chi' ol eyutej heb'."
        },
        {
            "number": "4",
            "text": "Naeccot in checnab'il wak'nakkan t'a winh in chekab' aj Moisés, ayic ayek' winh t'a sjolom lum witz scuch Horeb. Ha juntzanh k'ayb'ub'al yet' checnab'il chi', smoj wal to tze k'anab'ajej he masanil a ex israel ex tik."
        },
        {
            "number": "5",
            "text": "Ab'ec, ol in b'ab'laj chequejb'at winh in chekab' aj Elías, ayic manto jawi jun k'ual yic ol checlaj yowal in k'ool. Ha jun k'ual chi', te niwan yelk'ochi, ayxo smay ol ujok."
        },
        {
            "number": "6",
            "text": "Ha winhaj Elías chi' ol ak'anoch heb' mamab'il yet' heb' uninab'il t'a junk'olal. Tato manh ol sna sb'a heb', haxo yic ol in k'ochoc, haxo in satanel he chonhab' chi' t'a junelnhej, xchi Jehová."
        }
    ]
}