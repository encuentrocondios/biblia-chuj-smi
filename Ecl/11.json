{
    "chapter": "11",
    "verses": [
        {
            "number": "1",
            "text": "Elb'enocab' tastac cuuj, yujto ay jun k'ual ol co cha spac."
        },
        {
            "number": "2",
            "text": "A tastac ay d'ayonh, vach' sco pucb'at d'a eb' malaj yico', yujto manh cojtacoc talaj ay junoc chucal sjavi d'a quib'anh d'a yolyib'anhq'uinal tic."
        },
        {
            "number": "3",
            "text": "Tato stelvi junoc te te', yalxonhej b'aj sb'at te', scannhej te' b'aj tz'em juan chi'. Tato q'uik' yilji asun, van scot nhab' syal chi'."
        },
        {
            "number": "4",
            "text": "Tato scak'och co chum chajtil yilji tiempo b'aj ayonheq'ui, malaj b'aq'uinh tzonh avalvi, malaj pax b'aq'uinh sco mol sat cavb'en chi'."
        },
        {
            "number": "5",
            "text": "Manh cojtacoc b'aj scot ik', manh cojtacocpaxi tas tz'aj sq'uib' junoc nene' unin d'a yol sk'ol snun, ichaton chi' manh cojtacoc tastac sk'ulej Dios, aton ix b'oan masanil tas."
        },
        {
            "number": "6",
            "text": "Cavejec co b'ab'el avb'en, scavan pax tzak'anilto tz'ochi, yujto manh cojtacoc mach junoc macanh vach' tz'aji, tom a b'ab'el chi', mato a tzak'an chi', mato syak' scha macanhil jun."
        },
        {
            "number": "7",
            "text": "Te vach' quilan saquilq'uinal, vach' quilan pax yoc k'u."
        },
        {
            "number": "8",
            "text": "Vach'chom tzijtum ab'il squila', palta scak' quip cak'an tzalajb'oc co k'ool. Scham val co naani to nivan tiempo tzonh can d'a campusante, manhxa tas scak' ganar ta', manhxalaj yelk'ochi."
        },
        {
            "number": "9",
            "text": "Ex quelemtac yed' ex cob'estac, tzalajanhec yacb'an steton eyip. Aq'uec tzalajb'oc e k'ool yed' tas vach' yacb'an syal eyuuj. Ixiquec b'aj tze nib'ej tzex b'ati, k'ulejec tas tze nib'ej tze k'ulej, palta b'ian scham val e naani to ol ex sch'olb'itej Dios yuj tastac tze k'ulej chi'."
        },
        {
            "number": "10",
            "text": "Iq'uequel juntzanh tas tze naub'tanhej d'a e pensar, manh ex och ilk'olal yuj junoc yaelal d'a e nivanil, yujto a jab' stiempoal e quelemal e cob'esal, malaj yelk'ochi, junnhej rato tz'ek'b'ati."
        }
    ]
}