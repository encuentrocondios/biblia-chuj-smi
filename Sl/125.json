{
    "chapter": "125",
    "verses": [
        {
            "number": "1",
            "text": "Ha eb' tz'ak'anoch Jehová yipoc sk'ool, lajan eb' icha lum tzalan Sion, max ib'xilaj jab'oc, aynhejek' t'a masanil tiempo, icha chi' yaj eb'."
        },
        {
            "number": "2",
            "text": "Icha val yajoch oyan lum vitz t'a spatic yichanh Jerusalén, icha chi' yaj Jehová t'a eb' schonhab' ticnaic yet' t'a masanil tiempo."
        },
        {
            "number": "3",
            "text": "Ha eb' chuk sb'eyb'al, manh ol yak'laj yajalil eb' t'a yib'anh eb' wach' sb'eyb'al. Tato maay, haxo talaj tz'aji, a eb' wach' sb'eyb'al chi', sk'ayb'ej sb'a eb' yak'an chukal."
        },
        {
            "number": "4",
            "text": "Mamin Jehová, ak' a wach'k'olal t'a eb' wach' sb'eyb'al, aton eb' syak' val och sk'ol t'a tojolal."
        },
        {
            "number": "5",
            "text": "Axo eb' tz'elcan t'a a b'eyb'al, ak'canb'at eb' b'aj ol scha syaelal eb' sk'ulan chukal. Ayokab' co junk'olal a onh israel onh tik."
        }
    ]
}