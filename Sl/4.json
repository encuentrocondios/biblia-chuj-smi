{
    "chapter": "4",
    "verses": [
        {
            "number": "1",
            "text": "Ach in Diosal, a ach tza b'o yaj in lolonel, tak'wej in ayic tzin awaj t'ayach. Ayic ay in och t'a syaelal ix in a colani. Ok'ocab' a k'ool t'ayin ticnaik, ab' tas swal t'a in lesal tik."
        },
        {
            "number": "2",
            "text": "Ex wetanimail, ¿b'aq'uinh ol eyactejcan eyalan in pecal? ¿B'aq'uinh ol eyactejcan eyalan lolonel malaj yelk'ochi? ¿B'aq'uinh ol eyactejcan he sayan tas manh yeloc?"
        },
        {
            "number": "3",
            "text": "Ab'ec, a Jehová ix sik'ancanel heb' anima ayoch spensar t'ay, yic wach' tz'och heb' yicoc. Ayic tzin awaj t'ay, stak'wi t'ayin."
        },
        {
            "number": "4",
            "text": "Xiwanhec d'ha Dios, yic manhxo ol och he mul. Ayic jichan ex eq'ui, a wal yic te numan, tze b'eyk'olan he b'a."
        },
        {
            "number": "5",
            "text": "Hak'ek och Jehová yipoc he k'ool, aq'ek he silab' t'ay icha wal t'a smojal."
        },
        {
            "number": "6",
            "text": "Tzijtum heb' tz'alani: ¿Mach ol ch'oxan swach'il t'ayonh? xchi heb'. Mamin Jehová, ch'ox a wach'k'olal t'ayonh."
        },
        {
            "number": "7",
            "text": "Ha ach ix ak'cot tzalajk'olal t'ayin, ek'to t'a yichanh stzalajk'olal heb' niwan tas syik' t'a smunlajel."
        },
        {
            "number": "8",
            "text": "Malaj tas tzin na' ayic tzin ek' jichan, te junk'olal tzin wayi. Mamin Jehová, a ach ton ayach och wed'oc, yuj chi' malaj tas tzin ik'ani."
        }
    ]
}