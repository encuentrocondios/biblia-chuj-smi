{
    "chapter": "70",
    "verses": [
        {
            "number": "1",
            "text": "Ach in Diosal, ul colineli. Mamin Jehová, cotanh elanhchamel yic tzin a colani."
        },
        {
            "number": "2",
            "text": "A eb' snib'an in smilanchamoc, q'uixvocab' el eb', somchajocab' el eb'. A eb' sgana yak'an chucal d'ayin, b'atocab' eb' elelal yuj q'uixvelal."
        },
        {
            "number": "3",
            "text": "A eb' tzin b'uchani, aton eb' tz'el stzub' d'ayin, b'atocab' eb' elelal yuj q'uixvelal."
        },
        {
            "number": "4",
            "text": "Axo masanil eb' syaq'uem sb'a d'ayach, tzalajocab' sk'ol eb'. A eb' snib'an a colval, yalocab' eb' to te nivan elk'ochi."
        },
        {
            "number": "5",
            "text": "A in pax tic jun, ilb'aj in k'ool, cusk'olal vaji. Axo svalani: Ach in Diosal, cotanh d'a elanhchamel yic tzin a colani. A achnhej tzin a coltaxoni. Cotanh d'a elanhchamel, Mamin Jehová, xin chi."
        }
    ]
}