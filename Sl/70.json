{
    "chapter": "70",
    "verses": [
        {
            "number": "1",
            "text": "Ach in Diosal, ul colineli. Mamin Jehová, cotanh elanhchamel yic tzin a colani."
        },
        {
            "number": "2",
            "text": "Ha heb' snib'an in smilanchamoc, q'uixwokab' el heb', somchajokab' el heb'. Ha heb' snib'ej yak'an chukal t'ayin, b'atokab' heb' elelal yuj q'uixwelal."
        },
        {
            "number": "3",
            "text": "Ha heb' tzin b'uchani, aton heb' tz'el stzub' t'ayin, b'atokab' heb' elelal yuj q'uixwelal."
        },
        {
            "number": "4",
            "text": "Axo masanil heb' syak'em sb'a t'ayach, tzalajokab' sk'ol heb'. Ha heb' snib'an a colwal, yalokab' heb' to te niwan elk'ochi."
        },
        {
            "number": "5",
            "text": "Ha in pax tik jun, ilb'aj in k'ool, cusk'olal waji. Axo swalani: Ach in Diosal, cotanh t'a elanhchamel yic tzin a colani. Ha achnhej tzin a coltaxoni. Cotanh t'a elanhchamel, Mamin Jehová, xin chi."
        }
    ]
}