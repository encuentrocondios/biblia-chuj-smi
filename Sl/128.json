{
    "chapter": "128",
    "verses": [
        {
            "number": "1",
            "text": "Te vach' yic junoc mach ay xivk'olal d'a Jehová, sb'eyb'alan pax schecnab'il."
        },
        {
            "number": "2",
            "text": "D'a tzalajk'olal ol yab'lej sat tas syavej, te vach'nhej ol elk'ochoc."
        },
        {
            "number": "3",
            "text": "Icha satan te' uva d'a spatic schiquin spat, manh jantacoc sat syak'a', icha val chi' ol aj ix yetb'eyum. Icha svol te' olivo, icha val chi' ol ajoch oyan eb' yuninal d'a spatic smexa."
        },
        {
            "number": "4",
            "text": "Icha val chi' ol aj yak'an svach'k'olal Jehová d'a junoc mach ay xivk'olal d'ay."
        },
        {
            "number": "5",
            "text": "Yak'ocab'cot svach'k'olal Jehová d'a quib'anh masanto d'a tzalan Sion. Quilocab' svach'k'olal Jehová d'a Jerusalén d'a junjun k'u yacb'an pitzan onhto."
        },
        {
            "number": "6",
            "text": "Olto quilec tas ol aj eb' yuninal eb' cuninal. Ayocab' junk'olal d'a quib'anh a onh israel onh tic."
        }
    ]
}