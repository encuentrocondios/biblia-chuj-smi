{
    "chapter": "124",
    "verses": [
        {
            "number": "1",
            "text": "Tato manhoc Jehová ix och qued'oc ¿tas am ix onh ajcani? Ex vetisraelal, calec icha tic:"
        },
        {
            "number": "2",
            "text": "Tato manhoc Jehová ix och qued'oc ayic ix q'ue vaan eb' anima yak' yoval d'ayonh,"
        },
        {
            "number": "3",
            "text": "ix am onh spitzanchiejb'at eb' ayic ix te cot yoval eb'."
        },
        {
            "number": "4",
            "text": "Icha am tz'aj quik'jib'ey yuj a' eluma' te ov, icham chi' ix aj co satel yuj yoval sk'ool eb' chi'."
        },
        {
            "number": "5",
            "text": "Calec vach' lolonel d'a Jehová, yujto maj yal sk'ool ix onh satjiel yuj eb'."
        },
        {
            "number": "6",
            "text": "Toxonhej ix onh el d'a yol sk'ab' eb'. Icha tz'aj scolchaj junoc nok' much d'a junoc yaal. Ix onh colchaji, ichato ix d'inhchajb'at sch'anhal jun yaal chi'."
        },
        {
            "number": "7",
            "text": "A d'a Jehová scot co colnab'il, aton b'oannac satchaanh yed' sat luum tic."
        }
    ]
}