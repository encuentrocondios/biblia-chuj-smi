{
    "chapter": "47",
    "verses": [
        {
            "number": "1",
            "text": "Tz'itec he k'ab' he masanil ex nación. Awajanhec d'ha Dios t'a tzalajk'olal."
        },
        {
            "number": "2",
            "text": "Yujto a Jehová, ek'to t'a yib'anh smasanil, sat ko k'ool yuj stziquiquial. Aton Yajalil t'a smasanil yol yib'anhk’inal tik."
        },
        {
            "number": "3",
            "text": "Ix laj kan juntzanh nación t'a yalanh yuj, ix yak'ankanoch t'a yol ko k'ab'."
        },
        {
            "number": "4",
            "text": "A' ix sik'anel lum lum b'aj stzalajb'i ko k'ool a onh yinhtilal onh winhaj Jacob tik, a onh ton te xajan onh yuj."
        },
        {
            "number": "5",
            "text": "Ha Jehová Dios toxo ix k'ek'och t'a sk'ojnub' t'a skal av yic tzalajk'olal yet' t'a skal yic wan yok' k'een trompeta."
        },
        {
            "number": "6",
            "text": "Conh b'itanec, conh b'itanec t'a ko Diosal. Conh b'itanec, conh b'itanec t'a ko Reyal."
        },
        {
            "number": "7",
            "text": "Conh b'itanec t'a aloj wach' lolonel d'ha Dios, yujto ha' Yajal yaj t'a smasanil yol yib'anhk’inal tik."
        },
        {
            "number": "8",
            "text": "Ha Dios ayoch Yajalil t'a smasanil nación. k'ojanem t'a sk'ojnub' to anhej ay yico'."
        },
        {
            "number": "9",
            "text": "Ix smolb'ej sb'a heb' anima niwac yopisio t'a skal nación. Ix och heb' ko tz'acub'oc a onh schonhab' onh sDiosal ko mam quicham Abraham."
        },
        {
            "number": "10",
            "text": "Ha Dios ay yic heb' yajal t'a yol yib'anhk’inal tik. A' te niwan yelk'och t'a yib'anh smasanil."
        }
    ]
}