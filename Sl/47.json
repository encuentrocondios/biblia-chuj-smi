{
    "chapter": "47",
    "verses": [
        {
            "number": "1",
            "text": "Tz'itec e k'ab' e masanil ex nación. Avajanhec d'a Dios d'a tzalajk'olal."
        },
        {
            "number": "2",
            "text": "Yujto a Jehová, ek'to d'a yib'anh smasanil, sat co k'ool yuj stziquiquial. Aton Yajalil d'a smasanil yolyib'anhq'uinal tic."
        },
        {
            "number": "3",
            "text": "Ix laj can juntzanh nación d'a yalanh yuuj, ix yak'ancanoch d'a yol co k'ab'."
        },
        {
            "number": "4",
            "text": "A' ix sik'anel lum luum b'aj stzalajb'i co k'ool a onh yinhtilal onh vinhaj Jacob tic, a onh ton te xajan onh yuuj."
        },
        {
            "number": "5",
            "text": "A Jehová Dios toxo ix q'uek'och d'a sk'ojnub' d'a scal av yic tzalajk'olal yed' d'a scal yic van yok' q'uen trompeta."
        },
        {
            "number": "6",
            "text": "Conh b'itanec, conh b'itanec d'a co Diosal. Conh b'itanec, conh b'itanec d'a co Reyal."
        },
        {
            "number": "7",
            "text": "Conh b'itanec d'a aloj vach' lolonel d'a Dios, yujto a' Yajal yaj d'a smasanil yolyib'anhq'uinal tic."
        },
        {
            "number": "8",
            "text": "A Dios ayoch Yajalil d'a smasanil nación. k'ojanem d'a sk'ojnub' to anhej ay yico'."
        },
        {
            "number": "9",
            "text": "Ix smolb'ej sb'a eb' anima nivac yopisio d'a scal nación. Ix och eb' co tz'acub'oc a onh schonhab' onh sDiosal co mam quicham Abraham."
        },
        {
            "number": "10",
            "text": "A Dios ay yic eb' yajal d'a yolyib'anhq'uinal tic. A' te nivan yelk'och d'a yib'anh smasanil."
        }
    ]
}