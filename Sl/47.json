{
    "chapter": "47",
    "verses": [
        {
            "number": "1",
            "text": "Tz'itec e k'ab' e masanil ex nación. Avajanhec d'ha Dios t'a tzalajk'olal."
        },
        {
            "number": "2",
            "text": "Yujto a Jehová, ek'to t'a yib'anh smasanil, sat co k'ool yuj stziquiquial. Aton Yajalil t'a smasanil yol yib'anhk’inal tik."
        },
        {
            "number": "3",
            "text": "Ix laj kan juntzanh nación t'a yalanh yuj, ix yak'ancanoch t'a yol co k'ab'."
        },
        {
            "number": "4",
            "text": "A' ix sik'anel lum lum b'aj stzalajb'i co k'ool a onh yinhtilal onh winhaj Jacob tik, a onh ton te xajan onh yuj."
        },
        {
            "number": "5",
            "text": "Ha Jehová Dios toxo ix q'uek'och t'a sk'ojnub' t'a skal av yic tzalajk'olal yet' t'a skal yic van yok' q'uen trompeta."
        },
        {
            "number": "6",
            "text": "Conh b'itanec, conh b'itanec t'a co Diosal. Conh b'itanec, conh b'itanec t'a co Reyal."
        },
        {
            "number": "7",
            "text": "Conh b'itanec t'a aloj wach' lolonel d'ha Dios, yujto ha' Yajal yaj t'a smasanil yol yib'anhk’inal tik."
        },
        {
            "number": "8",
            "text": "Ha Dios ayoch Yajalil t'a smasanil nación. k'ojanem t'a sk'ojnub' to anhej ay yico'."
        },
        {
            "number": "9",
            "text": "Ix smolb'ej sb'a eb' anima nivac yopisio t'a skal nación. Ix och eb' co tz'acub'oc a onh schonhab' onh sDiosal co mam quicham Abraham."
        },
        {
            "number": "10",
            "text": "Ha Dios ay yic eb' yajal t'a yol yib'anhk’inal tik. A' te niwan yelk'och t'a yib'anh smasanil."
        }
    ]
}