{
    "chapter": "141",
    "verses": [
        {
            "number": "1",
            "text": "Mamin Jehová, sval in b'a d'ayach, cotanh d'a elanhchamel. Ab' in jaj ayic svalan in b'a d'a ichanh."
        },
        {
            "number": "2",
            "text": "Mamin, vach'ocab' sq'uek'och in lesal icha val sq'ue stab'il incienso d'a ichanh. Axo in k'ab' mojanq'ue d'ayach, lajanocab' val icha ofrenda d'a yemk'ualil d'a yol a sat."
        },
        {
            "number": "3",
            "text": "Mamin Jehová, tanhvej in ti', yic vach' manh ol val chucal lolonel."
        },
        {
            "number": "4",
            "text": "Najat tzik'canel chucal d'a in pensar. Manh in a cha b'eyek' d'a chucal b'eyb'al. Manh in a chab'at vael b'aj ay snivac vael eb' sk'ulan chucal."
        },
        {
            "number": "5",
            "text": "Tato a junoc anima vach' tzin mak'ani, vach'ton tzin yutej. Tato tzin stumej, icha val to syak'och perfume d'ayin, yuj chi' scha in k'ool. Palta tzin lesalvinhej yic vach' syamchajoch vaan tas sk'ulej eb' chuc."
        },
        {
            "number": "6",
            "text": "A eb' yajalil eb' sk'ulan chucal, ol ecchajb'at eb' d'a sattac tenam, icha chi' ol aj yilan eb' anima to yel ix vala'."
        },
        {
            "number": "7",
            "text": "A sb'aquil eb', sacleminac ol ajcanb'at b'aj smucchaj eb' chamnac, icha tz'ajcanb'at lum luum ayic sb'oji junoc olan."
        },
        {
            "number": "8",
            "text": "Mamin Jehová in Diosal ach, ay val och in pensar d'ayach. A d'ayach tzin say in colnab'il, manh in actejcani."
        },
        {
            "number": "9",
            "text": "Colinel d'a syaal eb' tz'ak'an chucal d'ayin."
        },
        {
            "number": "10",
            "text": "Canocab' eb' chuc chi' d'a syaal chi', a inxo jun, ol in ek'nhej."
        }
    ]
}