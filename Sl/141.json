{
    "chapter": "141",
    "verses": [
        {
            "number": "1",
            "text": "Mamin Jehová, sval in b'a t'ayach, cotanh t'a elanhchamel. Ab' in jaj ayic svalan in b'ha t'a ichanh."
        },
        {
            "number": "2",
            "text": "Mamin, wach'ocab' sq'uek'och in lesal icha val sq'ue stab'il incienso t'a ichanh. Axo in k'ab' mojanq'ue t'ayach, lajanocab' val icha ofrenda t'a yemk'ualil t'a yol a sat."
        },
        {
            "number": "3",
            "text": "Mamin Jehová, tanhvej in ti', yic wach' manh ol val chukal lolonel."
        },
        {
            "number": "4",
            "text": "Najat tzik'canel chukal t'a in pensar. Manh in a cha b'eyek' t'a chukal b'eyb'al. Manh in a chab'at vael b'aj ay snivac vael eb' sk'ulan chukal."
        },
        {
            "number": "5",
            "text": "Tato a junok anima wach' tzin mak'ani, wach'ton tzin yutej. Tato tzin stumej, icha val to syak'och perfume t'ayin, yuj chi' scha in k'ool. Palta tzin lesalvinhej yic wach' syamchajoch vaan tas sk'ulej eb' chuk."
        },
        {
            "number": "6",
            "text": "Ha eb' yajalil eb' sk'ulan chukal, ol ecchajb'at eb' t'a sattac tenam, icha chi' ol aj yilan eb' anima to yel ix vala'."
        },
        {
            "number": "7",
            "text": "Ha sb'aquil eb', sacleminac ol ajcanb'at b'aj smucchaj eb' chamnac, icha tz'ajcanb'at lum lum ayic sb'oji junok olan."
        },
        {
            "number": "8",
            "text": "Mamin Jehová in Diosal ach, ay val och in pensar t'ayach. Ha t'ayach tzin say in colnab'il, manh in actejcani."
        },
        {
            "number": "9",
            "text": "Colinel t'a syaal eb' tz'ak'an chukal t'ayin."
        },
        {
            "number": "10",
            "text": "Canocab' eb' chuk chi' t'a syaal chi', a inxo jun, ol in ek'nhej."
        }
    ]
}