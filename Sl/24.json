{
    "chapter": "24",
    "verses": [
        {
            "number": "1",
            "text": "Ha Jehová ay yic lum lum tik. Ha ay pax yic masanil tastac ay t'a sat lu'um."
        },
        {
            "number": "2",
            "text": "Yujto a ix b'oanem yich lum lum tik t'a yich ha' mar yet' t'a yich ha' nivac ha'."
        },
        {
            "number": "3",
            "text": "¿Mach eb' syal sq'uek'och t'a jun tzalan to yic Jehová? ¿Mach eb' syal yajek' b'aj syal sb'a eb' anima t'a Jehová chi'?"
        },
        {
            "number": "4",
            "text": "Aton eb' tik syal sq'uek'ochi: Eb' malaj chucal sk'ulej, eb' te wach' spensar, eb' max yaq'uem sb'ha t'a juntzanh comon dios, eb' max scomon aq'uej sti' yuj yak'an musansatil junocxo anima."
        },
        {
            "number": "5",
            "text": "Ha Jehová Dios Scolumal eb', a tz'ak'an wach'ilal t'a eb'. Syak'anpax spac t'a eb' icha smojal yuj svach'il eb' chi'."
        },
        {
            "number": "6",
            "text": "Icha chi' sb'eyb'al eb' sgana yoch t'a yichanh Dios Cajalil a onh yinhtilal onh kan Jacob."
        },
        {
            "number": "7",
            "text": "Ex aj Jerusalén, jaquec jun snivan puertail e chonhab' aytaxon t'a peca'. Jaquec te' sik'lab'il yic wach' tze cha val jun Rey t'a tzalajk'olal, aton jun Te B'inajnac."
        },
        {
            "number": "8",
            "text": "¿Mach jun Rey Te B'inajnac chi'? Aton Jehová, te ay yip, te ay spoder. Ha Jehová syak'nhej ganar oval."
        },
        {
            "number": "9",
            "text": "Ex aj Jerusalén, jaquec jun snivan puertail e chonhab' aytaxon t'a peca'. Jaquec te' sik'lab'il yic wach' tze cha val jun Rey t'a tzalajk'olal, aton jun Te B'inajnac."
        },
        {
            "number": "10",
            "text": "¿Mach jun Rey Te B'inajnac chi'? Ha Jehová Yajal t'a smasanil, aton Rey Te B'inajnac."
        }
    ]
}