{
    "chapter": "24",
    "verses": [
        {
            "number": "1",
            "text": "Ha Jehová ay yic lum lum tik. Ha ay pax yic masanil tastac ay t'a sat lu'um."
        },
        {
            "number": "2",
            "text": "Yujto a ix b'oanem yich lum lum tik t'a yich ha' mar yet' t'a yich ha' niwac ha'."
        },
        {
            "number": "3",
            "text": "¿Mach heb' syal sk'ek'och t'a jun tzalan to yic Jehová? ¿Mach heb' syal yajek' b'aj syal sb'a heb' anima t'a Jehová chi'?"
        },
        {
            "number": "4",
            "text": "Aton heb' tik syal sk'ek'ochi: Eb' malaj chukal sk'ulej, heb' te wach' spensar, heb' max yak'em sb'ha t'a juntzanh comon Dios, heb' max scomon ak'ej sti' yuj yak'an musansatil junocxo anima."
        },
        {
            "number": "5",
            "text": "Ha Jehová Dios Scolumal heb', a tz'ak'an wach'ilal t'a heb'. Syak'anpax spak t'a heb' icha smojal yuj swach'il heb' chi'."
        },
        {
            "number": "6",
            "text": "Icha chi' sb'eyb'al heb' sgana yoch t'a yichanh Dios Cajalil a onh yinhtilal onh kan Jacob."
        },
        {
            "number": "7",
            "text": "Ex aj Jerusalén, jaquec jun sniwan puertail he chonhab' aytaxon t'a peka'. Jaquec te' sik'lab'il yic wach' tze cha wal jun Rey t'a tzalajk'olal, aton jun Te B'inajnac."
        },
        {
            "number": "8",
            "text": "¿Mach jun Rey Te B'inajnac chi'? Aton Jehová, te ay yip, te ay spoder. Ha Jehová syak'nhej ganar owal."
        },
        {
            "number": "9",
            "text": "Ex aj Jerusalén, jaquec jun sniwan puertail he chonhab' aytaxon t'a peka'. Jaquec te' sik'lab'il yic wach' tze cha wal jun Rey t'a tzalajk'olal, aton jun Te B'inajnac."
        },
        {
            "number": "10",
            "text": "¿Mach jun Rey Te B'inajnac chi'? Ha Jehová Yajal t'a smasanil, aton Rey Te B'inajnac."
        }
    ]
}