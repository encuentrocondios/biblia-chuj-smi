{
    "chapter": "52",
    "verses": [
        {
            "number": "1",
            "text": "Ach to jelan ach d'a oval, Â¿tas yuj tzik'chaanh a b'a d'a a chucal? A svach'k'olal Dios aynhejek' d'a smasanil tiempo."
        },
        {
            "number": "2",
            "text": "Anhej chucal a gana tza k'ulej. A a ti' tzak'lab'ej d'a lolonel manh yeloc, icha val junoc q'uen cuchilub' te jay ye syak'lab'ej junoc anima smil-lab'oc."
        },
        {
            "number": "3",
            "text": "A chucal a gana d'a yichanh vach'il. A lolonel es a gana d'a yichanh lolonel yel."
        },
        {
            "number": "4",
            "text": "Ach anima chab' sat, a val lolonel yic tz'ixtan anima a gana."
        },
        {
            "number": "5",
            "text": "Palta a Dios ol ach satanel d'a junelnhej. Ol och yub'naj d'ayach, ol ach yik'ancanel d'a a pat, ol yik'anel a q'uinal."
        },
        {
            "number": "6",
            "text": "A eb' sk'anab'ajan Dios ol yil jun tic eb', ol xiv eb' d'ay, palta ol b'uchvaj eb' d'a jun vinh chuc chi'."
        },
        {
            "number": "7",
            "text": "Ol yalan eb': Ilec val vinh maj ak'anoch Dios yipoc sk'ool. Anhej val d'a nivac b'eyumal ix yak'och sk'ol vinh, aynhejoch spensar vinh sk'ulan chucal, xcham eb'."
        },
        {
            "number": "8",
            "text": "A inxo tic, lajan in icha junoc te' olivo te yaax, vach' sq'uib' d'a yamaq'uil stemplo Dios. Anhej svach'k'olal Dios ol vak'och yipoc in k'ool."
        },
        {
            "number": "9",
            "text": "Ach in Diosal, ol vak'nhej yuj diosal yuj a vach'k'olal d'ayin. Tzach vak'nhejoch yipoc in k'ool yujto vach' ach. Ol valel ab'ixal d'a yichanh eb' icxo, to toxonton vach' ach."
        }
    ]
}