{
    "chapter": "126",
    "verses": [
        {
            "number": "1",
            "text": "Ayic ix onh yik'anxi meltzaj Jehová b'aj sacleminac cajcanb'ati, ix onh yik'ancot t'a Sion tik, ichato tonhej ix onh vayichani."
        },
        {
            "number": "2",
            "text": "Ichato chi', ix onh te tzevaji, ix el cav yuj tzalajk'olal. Yuj chi' ix yal eb' ch'oc chonhab'il icha tik: Ha Jehová ix ak'anxi snivan wach'k'olal t'a eb', xchi eb'."
        },
        {
            "number": "3",
            "text": "Yel toni, a Jehová ix ak'an snivan wach'k'olal t'ayonh, yuj chi' tzonh te tzalaj ticnaic."
        },
        {
            "number": "4",
            "text": "Mamin, ak'nhej a wach'k'olal t'a quib'anh, icha tz'aj syaxb'i sat lum taquinh lu'um yuj ha' eluma' t'a lum Neguev."
        },
        {
            "number": "5",
            "text": "Ha eb' tz'avvi t'a skal oq'uel, ol smol sat tas syavej eb' chi' t'a tzalajk'olal."
        },
        {
            "number": "6",
            "text": "Wach'chom van yok' eb' ayic syavanem ixim inhat te nib'ab'il eb'. Palta ayic ol elul ixim trigo chi', axonhej b'it ol yak' eb' yuj tzalajk'olal ayic mek'b'ilxoq'ue ixim yuj eb'."
        }
    ]
}