{
    "chapter": "126",
    "verses": [
        {
            "number": "1",
            "text": "Ayic ix onh yik'anxi meltzaj Jehová b'aj sacleminac kajkanb'ati, ix onh yik'ancot t'a Sion tik, ichato tonhej ix onh wayichani."
        },
        {
            "number": "2",
            "text": "Ichato chi', ix onh te tzewaji, ix el cav yuj tzalajk'olal. Yuj chi' ix yal heb' ch'oc chonhab'il icha tik: Ha Jehová ix ak'anxi sniwan wach'k'olal t'a heb', xchi heb'."
        },
        {
            "number": "3",
            "text": "Yel toni, a Jehová ix ak'an sniwan wach'k'olal t'ayonh, yuj chi' tzonh te tzalaj ticnaik."
        },
        {
            "number": "4",
            "text": "Mamin, ak'nhej a wach'k'olal t'a quib'anh, icha tz'aj syaxb'i sat lum taquinh lu'um yuj ha' eluma' t'a lum Neguev."
        },
        {
            "number": "5",
            "text": "Ha heb' tz'avwi t'a skal ok'el, ol smol sat tas syawej heb' chi' t'a tzalajk'olal."
        },
        {
            "number": "6",
            "text": "Wach'chom wan yok' heb' ayic syawanem ixim inhat te nib'ab'il heb'. Palta ayic ol elul ixim trigo chi', axonhej b'it ol yak' heb' yuj tzalajk'olal ayic mek'b'ilxok'e ixim yuj heb'."
        }
    ]
}