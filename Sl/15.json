{
    "chapter": "15",
    "verses": [
        {
            "number": "1",
            "text": "Mamin Jehová, ¿mach eb' syal scajnajek' t'a a cajnub'? ¿Mach pax eb' syal yaj ed' t'a jun tzalan b'aj syaq'uem sb'a anima t'ayach?"
        },
        {
            "number": "2",
            "text": "Aton eb' wach' sb'eyb'al yet' eb' sb'oan tojolal, eb' anhej lolonel yel syal t'a smasanil sk'ool."
        },
        {
            "number": "3",
            "text": "Eb' max naanq'ue esal lolonel, max yixtejlaj yamigo, max yal-laj specal eb' cajan t'a slak'anil."
        },
        {
            "number": "4",
            "text": "Eb' spaticanel eb' paticab'ilel uuj, palta stzalaj sk'ool eb' yet' eb' ay elk'och t'a sat. Eb' max q'uexan tas syala', tz'elnhejk'och tas syal eb' chi', wach'chom skan eb' t'a yalanh yuj."
        },
        {
            "number": "5",
            "text": "Eb' tz'ak'an stumin majanil, palta max sk'anlaj yune' stumin eb' chi'. Eb' max schonhlaj sb'ha t'a es testigoal t'a spatic eb' malaj smul. Ha eb' icha chi' sb'eyb'al, val yel malaj b'ak'uinh ol ak'joc ganar eb'."
        }
    ]
}