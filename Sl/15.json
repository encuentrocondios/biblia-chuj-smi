{
    "chapter": "15",
    "verses": [
        {
            "number": "1",
            "text": "Mamin Jehová, ¿mach eb' syal scajnajek' d'a a cajnub'? ¿Mach pax eb' syal yaj ed' d'a jun tzalan b'aj syaq'uem sb'a anima d'ayach?"
        },
        {
            "number": "2",
            "text": "Aton eb' vach' sb'eyb'al yed' eb' sb'oan tojolal, eb' anhej lolonel yel syal d'a smasanil sk'ool."
        },
        {
            "number": "3",
            "text": "Eb' max naanq'ue esal lolonel, max yixtejlaj yamigo, max yal-laj specal eb' cajan d'a slak'anil."
        },
        {
            "number": "4",
            "text": "Eb' spaticanel eb' paticab'ilel uuj, palta stzalaj sk'ool eb' yed' eb' ay elk'och d'a sat. Eb' max q'uexan tas syala', tz'elnhejk'och tas syal eb' chi', vach'chom scan eb' d'a yalanh yuuj."
        },
        {
            "number": "5",
            "text": "Eb' tz'ak'an stumin majanil, palta max sk'anlaj yune' stumin eb' chi'. Eb' max schonhlaj sb'a d'a es testigoal d'a spatic eb' malaj smul. A eb' icha chi' sb'eyb'al, val yel malaj b'aq'uinh ol ak'joc ganar eb'."
        }
    ]
}