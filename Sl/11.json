{
    "chapter": "11",
    "verses": [
        {
            "number": "1",
            "text": "Ha Jehová svak'och yipoc in k'ool, yuj chi' nab'anhej tzeyal t'ayin: Ixic, k'ub'ejel a b'ha t'a caltac te' icha syutej sb'a nok' much."
        },
        {
            "number": "2",
            "text": "Ina val eb' winh chuk, syak' lista sjul-lab' eb' winh yic sjulvaji, ijanxocan eb' winh yet' sjul-lab' chi'. D'a k'ub'eltac sjulji eb' anima wach' yuj eb' winh."
        },
        {
            "number": "3",
            "text": "Tato a eb' yajal axonhej chukal ay t'a spensar, ¿tasto val ol yutoc sb'a eb' wach' sb'eyb'al? xe chi t'ayin."
        },
        {
            "number": "4",
            "text": "Palta ayek' Jehová t'a stemplo to anhej ay yico'. Ha t'a satcha’anh, ata' ay sdespacho, scham val sk'ool yilani, sch'olb'itan sb'eyb'al eb' anima."
        },
        {
            "number": "5",
            "text": "Ha Jehová sch'olb'itan yaj eb' anima wach' yet' eb' chuk. Te yajb'ilel eb' anima comonnhej smak'vaj yuj."
        },
        {
            "number": "6",
            "text": "Ha ol ak'anemta k'ak' icha val yax nhab' yet' azufre ayoch sk'ak'al t'a yib'anh eb' chuk. Ol yak'anemta jun niwan ik' yic stacjiel masanil tas yuj. Ha ol pactzitan t'a eb' anima, ato syala' tastac sk'ulej eb'."
        },
        {
            "number": "7",
            "text": "Ha Jehová tojol toni, scham val sk'ool yet' tojolal. Yuj chi', a eb' anima tojol sb'eyb'al, ol yil val Dios eb'."
        }
    ]
}