{
    "chapter": "11",
    "verses": [
        {
            "number": "1",
            "text": "A Jehová svak'och yipoc in k'ool, yuj chi' nab'anhej tzeyal d'ayin: Ixic, k'ub'ejel a b'a d'a caltac te' icha syutej sb'a nok' much."
        },
        {
            "number": "2",
            "text": "Ina val eb' vinh chuc, syak' lista sjul-lab' eb' vinh yic sjulvaji, ijanxocan eb' vinh yed' sjul-lab' chi'. D'a k'ub'eltac sjulji eb' anima vach' yuj eb' vinh."
        },
        {
            "number": "3",
            "text": "Tato a eb' yajal axonhej chucal ay d'a spensar, ¿tasto val ol yutoc sb'a eb' vach' sb'eyb'al? xe chi d'ayin."
        },
        {
            "number": "4",
            "text": "Palta ayek' Jehová d'a stemplo to anhej ay yico'. A d'a satchaanh, ata' ay sdespacho, scham val sk'ool yilani, sch'olb'itan sb'eyb'al eb' anima."
        },
        {
            "number": "5",
            "text": "A Jehová sch'olb'itan yaj eb' anima vach' yed' eb' chuc. Te yajb'ilel eb' anima comonnhej smak'vaj yuuj."
        },
        {
            "number": "6",
            "text": "A ol ak'anemta k'ak' icha val yax nhab' yed' azufre ayoch sk'ak'al d'a yib'anh eb' chuc. Ol yak'anemta jun nivan ik' yic stacjiel masanil tas yuuj. A ol pactzitan d'a eb' anima, ato syala' tastac sk'ulej eb'."
        },
        {
            "number": "7",
            "text": "A Jehová tojol toni, scham val sk'ool yed' tojolal. Yuj chi', a eb' anima tojol sb'eyb'al, ol yil val Dios eb'."
        }
    ]
}