{
    "chapter": "8",
    "verses": [
        {
            "number": "1",
            "text": "Mamin Jehová, Cajalil ach. Te b'inajnac ach, te niwan elk'och t'a sat lu'um tik. Icha pax chi' tz'aj yalchaj wach' lolonel t'ayach t'a satcha’anh."
        },
        {
            "number": "2",
            "text": "Ha heb' unin yet' heb' tzato chuni tzak'lab'ej yic syalan ipalil heb', yic wach' tz'em numnaj heb' pit, heb' ajk'ool yajoch t'ayach."
        },
        {
            "number": "3",
            "text": "Ha wal yic tzin k'e k'elan t'a satcha’anh b'ob'il uuj, b'aj ay k'een uj yet' k'een k'anal a b'onac,"
        },
        {
            "number": "4",
            "text": "tzin naan t'a yol wico': ¿Tas wal jab'oc quelk'och a onh anima onh tik, yuj chi' tzonh a nacoti, tzonh a tanhwan yuj ko wach'iloc?"
        },
        {
            "number": "5",
            "text": "Ejminac ix onh utejcan janik' t'a yichanh heb' ángel ayic ix onh a b'oani, palta niwan quelk'och yuj copisio ix ak'a'."
        },
        {
            "number": "6",
            "text": "Ix ak' copisio t'a yib'anh tas ix a b'o'o. Ix ak'anoch masanil tastac b'ob'il uuj t'a yol ko k'ab'."
        },
        {
            "number": "7",
            "text": "Ix ak'canoch masanil macanhil nok' nok' t'a yol ko k'ab': Nok' calnel, nok' wacax, nok' k'ultaquil nok',"
        },
        {
            "number": "8",
            "text": "nok' much tzek' jenhenhoc t'a satcha’anh, nok' chay ay t'a yol ha' mar yet' masanil nok' tzek' t'a yol ha ha' chi'."
        },
        {
            "number": "9",
            "text": "Mamin Jehová, Cajalil ach. Te b'inajnac ach, te niwan elk'och t'a sat lu'um tik."
        }
    ]
}