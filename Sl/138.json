{
    "chapter": "138",
    "verses": [
        {
            "number": "1",
            "text": "Mamin Jehová, d'a smasanil in k'ool ol vak' yuj diosal d'ayach, ol ach in b'itej d'a yichanh juntzanh dios."
        },
        {
            "number": "2",
            "text": "Ol in em cuman d'ayach d'a stojolal a templo to icnhej yaji, yuj vak'an yuj diosal d'ayach yuj a vach'k'olal, yujto tzaq'uelk'och tas tzala'. Ix ik'chaanh a b'i yed' a lolonel d'a yib'anh masanil tastac."
        },
        {
            "number": "3",
            "text": "Ix ach tak'vi d'ayin ayic ix in avaj d'ayach, ix ak'an vip."
        },
        {
            "number": "4",
            "text": "Masanil eb' rey d'a yolyib'anhq'uinal tic, ol yal vach' lolonel eb' d'ayach ayic ol yab'an eb' tas alnaccani."
        },
        {
            "number": "5",
            "text": "Ol yal vach' lolonel eb' d'ayach yuj tastac a b'onac, yujto te nivan yelk'och a b'inajnaquil."
        },
        {
            "number": "6",
            "text": "Vach'chom te nivan elk'ochi, palta tz'ok' a k'ol d'a eb' anima emnaquil yeq'ui, axo eb' syik'chaanh sb'a, max ach b'atlaj q'uelan d'a eb'."
        },
        {
            "number": "7",
            "text": "Ayic ay in ek' d'a scal tas ay smay, pitzan innhej uuj, tzak'ancot a poder, tzin a colanel d'a yoval eb' ayoch ajk'olal d'ayin."
        },
        {
            "number": "8",
            "text": "Ach Jehová, ol ach och ved'oc yic vach'nhej tzin elk'och d'a tas tza na d'ayin. A a vach'k'olal aynhejek' d'a masanil tiempo. A tastac ix iq'uel yich d'ayin, mocab' can xepan."
        }
    ]
}