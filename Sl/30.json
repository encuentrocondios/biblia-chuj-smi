{
    "chapter": "30",
    "verses": [
        {
            "number": "1",
            "text": "Mamin Jehová, tzach in b'itej yet' in wach' lolonel, yujto ix in a sik'q'ue vaan t'a skal in niwan yaelal, maj in a cha b'uchjoc yuj eb' ayoch ajk'olal t'ayin."
        },
        {
            "number": "2",
            "text": "Mamin, in Diosal ach, ix in k'an a colval, ix ak'an b'oxoc in k'ool."
        },
        {
            "number": "3",
            "text": "Mamin, a ach ton ix in a colel t'a chamel. Ix ak' in q'uinal, maj in a chab'atlaj t'a skal eb' chamnac."
        },
        {
            "number": "4",
            "text": "B'itananhec t'a Jehová, mach ex to schonhab' ex, b'itejec yujto anhej Te Nivan Yelk'ochi."
        },
        {
            "number": "5",
            "text": "Yujto junnhej rato ay yoval sk'ool, haxo svach'k'olal aynhejek' t'a masanil tiempo. Wach'chom tzonh ok' t'ak'walil, haxo yic sq'uinhib'i sja co tzalajk'olal."
        },
        {
            "number": "6",
            "text": "Ayic te wach' vaji, ix in na' icha tik: Malaj b'ak'uinh ol in telvoc yuj junok tas, xin chi."
        },
        {
            "number": "7",
            "text": "Mamin Jehová, yuj val svach'il a k'ool, ix in ak'canoch b'aj malaj tas tzin ik'ani. Palta ayic ix ik'anel a b'a t'ayin, ix somchajcanel in k'ool."
        },
        {
            "number": "8",
            "text": "Mamin, ix ach vavtej, ix valan in b'a t'ayach:"
        },
        {
            "number": "9",
            "text": "¿Tasto a ganar t'ayin, q'uinaloc tato tzin chami, tzin mucchaji? Manhxo ol yal-laj ach sb'itan eb' toxo ix och pococal. Manh ol yal pax laj yalan wach' lolonel eb' t'ayach yuj svach'il tas ix a b'o'o, xin chi."
        },
        {
            "number": "10",
            "text": "Mamin Jehová, ab' val tas svala', ok'oc val a k'ool t'ayin. Mamin, ochannhej ved'oc."
        },
        {
            "number": "11",
            "text": "Ix ak'an q'uexmaj in yaelal t'a tzalajk'olal. Ix ik'anel in cusk'olal, ix ak'ancanoch k'apac pichul yic q'uinh in pichuloc."
        },
        {
            "number": "12",
            "text": "Yuj val chi' jun, ach Jehová in Diosal, max yal-laj vem numan. Tzin b'itan t'ayach t'a aloj wach' lolonel yet' ak'oj yuj diosal t'ayach t'a masanil tiempo."
        }
    ]
}