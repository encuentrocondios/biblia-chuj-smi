{
    "chapter": "14",
    "verses": [
        {
            "number": "1",
            "text": "A eb' chuc spensar sna eb' to malaj Dios. Junlajanxonhej ix aj sjuanel spensar eb'. Yelxo val te chuc sk'ulej eb'. Malaj mach sk'ulan vach'il."
        },
        {
            "number": "2",
            "text": "Ato d'a satchaanh q'uelanemta Jehová d'a anima, yic syila' tato ay eb' syak'och spensar d'ay, yic syilpaxi tato naan yuj eb'."
        },
        {
            "number": "3",
            "text": "A juntzanh b'eyb'al chuc sb'eyb'alej eb' smasanil. Junlajanxonhej tz'aj sjuvib'at eb'. Malaj junoc mach b'oan vach' b'eyb'al. Toton malaj val junoc mach."
        },
        {
            "number": "4",
            "text": "Icha val to malaj spensar eb' sk'ulan chucal chi'. A eb' chi' satanel eb' yetchonhab', icha val to svael eb' yaj eb', max yal-laj sb'a eb' d'a Jehová."
        },
        {
            "number": "5",
            "text": "Ste ib'xi eb' yuj xivelal, yujto a Dios ayek' yed' eb' vach' sb'eyb'al."
        },
        {
            "number": "6",
            "text": "Snib'ej eb' syixtejb'at tas nab'il yuj eb' emnaquil, palta a Jehová scolan eb' emnaquil chi'."
        },
        {
            "number": "7",
            "text": "Comonoc a d'a tzalan Sion scot co colnab'il a onh israel onh tic. Ayic ol yak'anxi svach'k'olal Dios d'a quib'anh, ol tzalaj val co k'ool a onh yinhtil onh vinhaj Jacob tic. Ol el lenaj ol quila'."
        }
    ]
}