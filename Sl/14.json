{
    "chapter": "14",
    "verses": [
        {
            "number": "1",
            "text": "Ha eb' chuk spensar sna eb' to malaj Dios. Junlajanxonhej ix aj sjuanel spensar eb'. Yelxo val te chuk sk'ulej eb'. Malaj mach sk'ulan wach'il."
        },
        {
            "number": "2",
            "text": "Ato t'a satcha’anh q'uelanemta Jehová t'a anima, yic syila' tato ay eb' syak'och spensar t'ay, yic syilpaxi tato naan yuj eb'."
        },
        {
            "number": "3",
            "text": "Ha juntzanh b'eyb'al chuk sb'eyb'alej eb' smasanil. Junlajanxonhej tz'aj sjuvib'at eb'. Malaj junok mach b'oan wach' b'eyb'al. Toton malaj val junok mach."
        },
        {
            "number": "4",
            "text": "Icha val to malaj spensar eb' sk'ulan chukal chi'. Ha eb' chi' satanel eb' yetchonhab', icha val to svael eb' yaj eb', max yal-laj sb'a eb' t'a Jehová."
        },
        {
            "number": "5",
            "text": "Ste ib'xi eb' yuj xivelal, yujto ha Dios ayek' yet' eb' wach' sb'eyb'al."
        },
        {
            "number": "6",
            "text": "Snib'ej eb' syixtejb'at tas nab'il yuj eb' emnaquil, palta a Jehová scolan eb' emnaquil chi'."
        },
        {
            "number": "7",
            "text": "Comonoc ha t'a tzalan Sion scot co colnab'il a onh israel onh tik. Ayic ol yak'anxi swach'k'olal Dios t'a quib'anh, ol tzalaj val co k'ool a onh yinhtil onh winhaj Jacob tik. Ol el lenaj ol quila'."
        }
    ]
}