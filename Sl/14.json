{
    "chapter": "14",
    "verses": [
        {
            "number": "1",
            "text": "Ha heb' chuk spensar sna heb' to malaj Dios. Junlajanxonhej ix aj sjuanel spensar heb'. Yelxo wal te chuk sk'ulej heb'. Malaj mach sk'ulan wach'il."
        },
        {
            "number": "2",
            "text": "Ato t'a satcha’anh k'elanemta Jehová t'a anima, yic syila' tato ay heb' syak'och spensar t'ay, yic syilpaxi tato naan yuj heb'."
        },
        {
            "number": "3",
            "text": "Ha juntzanh b'eyb'al chuk sb'eyb'alej heb' smasanil. Junlajanxonhej tz'aj sjuwib'at heb'. Malaj junok mach b'oan wach' b'eyb'al. Toton malaj wal junok mach."
        },
        {
            "number": "4",
            "text": "Icha wal to malaj spensar heb' sk'ulan chukal chi'. Ha heb' chi' satanel heb' yetchonhab', icha wal to swael heb' yaj heb', max yal-laj sb'a heb' t'a Jehová."
        },
        {
            "number": "5",
            "text": "Ste ib'xi heb' yuj xiwelal, yujto ha Dios ayek' yet' heb' wach' sb'eyb'al."
        },
        {
            "number": "6",
            "text": "Snib'ej heb' syixtejb'at tas nab'il yuj heb' emnaquil, palta a Jehová scolan heb' emnaquil chi'."
        },
        {
            "number": "7",
            "text": "Comonoc ha t'a tzalan Sion scot ko colnab'il a onh israel onh tik. Ayic ol yak'anxi swach'k'olal Dios t'a quib'anh, ol tzalaj wal ko k'ool a onh yinhtil onh winhaj Jacob tik. Ol el lenaj ol quila'."
        }
    ]
}