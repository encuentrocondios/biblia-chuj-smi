{
    "chapter": "12",
    "verses": [
        {
            "number": "1",
            "text": "Mamin Jehová, colonh, yujto manhxalaj heb' ay elk'och t'a sat, wan satel heb' tzach k'anab'ajan t'a skal heb' anima."
        },
        {
            "number": "2",
            "text": "Syesej heb' t'ay junjun. D'a chab'satil slolon heb' t'ay junjun yic slaj yixtan sb'a heb'."
        },
        {
            "number": "3",
            "text": "Mamin Jehová, satcanel juntzanh anima ayoch t'a chab'satil chi' yet' heb' syik'chaanh sb'a."
        },
        {
            "number": "4",
            "text": "Aton heb' tz'alani: Anhej tato syal ko loloni, k'ocb'ilnhej chi'. Ha ko ti' tik ol onh colanoc. ¿Machto wal ol yal onh schecani? xchi heb'."
        },
        {
            "number": "5",
            "text": "Axo Jehová tz'alani: Tz'ixtaj wal heb' malaj tas syal yuj. Ha heb' meb'a' tz'el yav heb' yuj syail. Yuj chi', yowalil ol in colcanel heb' stanhwan in colwal, xchi Jehová."
        },
        {
            "number": "6",
            "text": "Ha tas yalnaccan Jehová te wach'nhej. Icha wal k'een plata sik'lab'il stz'ai, manhxalaj jab'oc smical, uquel snhusji t'a yol k'ak', icha chi' yaj tas yalnaccani."
        },
        {
            "number": "7",
            "text": "Mamin Jehová, a ach ton wal tzonh a tanhwej. Toxonton tzonh a colnhej t'a juntzanh anima tik."
        },
        {
            "number": "8",
            "text": "Ayic schaan yab' chukal heb' anima, masanil b'aj tz'ik'jichaanh heb' chuk chi'."
        }
    ]
}