{
    "chapter": "65",
    "verses": [
        {
            "number": "1",
            "text": "Ach co Diosal, smoj val yalji wach' lolonel t'ayach t'a Sion. Ha moj val scaq'uelk'och tas scaltej t'ayach."
        },
        {
            "number": "2",
            "text": "Masanil eb' anima sja t'ayach yujto tzab'nhej slesal eb'."
        },
        {
            "number": "3",
            "text": "Ha jantac co chucal tz'ak'an yajalil t'a quib'anh, palta a achxo tza suc sat co mul chi'."
        },
        {
            "number": "4",
            "text": "Te wach' quico', yujto a ach ix onh a sik'caneli yic wach' ayonhek' t'a a templo. Wach' caj yuj swach'il tas ay t'a a cajnub', aton a templo te niwan yelk'ochi."
        },
        {
            "number": "5",
            "text": "Ach Dios co Columal, tza pactzitej co lesal yet' tas satub'tac tza k'ulej t'a stojolal. Masanil anima cajan t'a yol yib'anhkâ€™inal tik, aton eb' cajan t'a tik yet' eb' cajan t'a sk'axepal ha' mar, ol ach yak'och eb' yipoc sk'ool."
        },
        {
            "number": "6",
            "text": "Te tzatz ix utejcan juntzanh lum nivac vitz yuj a poder yet' ipalil."
        },
        {
            "number": "7",
            "text": "Ha ach tzak' numk'aj sat ha' mar. Ayic sq'ue somnaj juntzanh nivac chonhab', a ach tzak' pax numk'ajoc."
        },
        {
            "number": "8",
            "text": "Ha eb' cajan t'a juntzanh najatil lu'um, tz'ib'xiq'ue eb' t'a yichanh tas satub'tac tza k'ulej. Uuj val ay tzalajk'olal b'aj sjavi k'u, masanto b'aj tz'em k'u."
        },
        {
            "number": "9",
            "text": "Ayachnhejoch ilan lum lum, tzak' snhab'il lu'um, tzak'anpax q'uib' tas tz'avchaj t'a lu'um. Tzak' q'uib' ixim trigo yuj ha ha' tz'el yoc. Ichaton val chi', tzutej a b'oan lum lum tik."
        },
        {
            "number": "10",
            "text": "Ha ach tzak' yaxb'oc sat lu'um, tzak' ch'ayxoc sch'olquiltaquil lu'um, tzak'an k'unb'oc lum yuj yax nhab', tzak'an pax a wach'k'olal yic satan tas tz'avchaj t'a sat lu'um."
        },
        {
            "number": "11",
            "text": "Manh jantacoc sat avb'en syak' t'a junjun ab'il yuj nhab' tzak'coti."
        },
        {
            "number": "12",
            "text": "Syaxb'i anh ank'ultak t'a tzinan lu'um b'aj sva nok' calnel. Axo tzalquixtac wach' tz'aj yilji yuj avb'en."
        },
        {
            "number": "13",
            "text": "Sb'ud'jiel tzalquixtac yuj nok' calnel. Axo opquixtac, sb'ud'jicanel yuj ixim trigo. Yuj chi' sb'itan eb' anima smasanil, tz'el yav eb' yuj tzalajk'olal."
        }
    ]
}