{
    "chapter": "23",
    "verses": [
        {
            "number": "1",
            "text": "Mamin Jehová Vilumal aji. Icha junoc tanhvum calnel aj d'ayin, yuj chi' malaj tas syak' palta d'ayin."
        },
        {
            "number": "2",
            "text": "Ichato a b'aj yax anh ank'ultac tzak' vik' vip. Ichato a d'a a a' malali sb'eyi, ata' tzin ik'b'ati."
        },
        {
            "number": "3",
            "text": "Tzak'an vip d'a junjun k'u, tzin ik'anb'at d'a yoltac b'e vach', icha yaj alannaccani."
        },
        {
            "number": "4",
            "text": "Mamin, vach'chom tzin ek' d'a ch'olquixtac b'aj te q'uik'q'uinal, max in xivlaj yuj junoc tas ay smay, yujto ayach ek' ved'oc. Icha junoc vinh tanhvum calnel yed'nac te' sk'ococh yed' pax jun te' ay sch'ocal, icha chi' tzutej in a tanhvani, yuj chi' max in xivlaj."
        },
        {
            "number": "5",
            "text": "Tza b'o in vael d'a yichanh eb' vajk'ool. Tzak'q'ue aceite d'a in jolom, tzak'an b'ud'joc in vaso masanto tz'el malnaj d'a sti'."
        },
        {
            "number": "6",
            "text": "A a vach'k'olal yed' b'aj tzin a xajanej aynhejek' ved'oc yacb'an pitzan in. Mamin Jehová, ol in aj cajan b'aj ayach d'a masanil tiempo."
        }
    ]
}