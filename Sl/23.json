{
    "chapter": "23",
    "verses": [
        {
            "number": "1",
            "text": "Mamin Jehová Vilumal aji. Icha junok tanhvum calnel aj t'ayin, yuj chi' malaj tas syak' palta t'ayin."
        },
        {
            "number": "2",
            "text": "Ichato a b'aj yax anh ank'ultak tzak' vik' vip. Ichato ha t'a ha ha' malali sb'eyi, ata' tzin ik'b'ati."
        },
        {
            "number": "3",
            "text": "Tzak'an vip t'a junjun k'u, tzin ik'anb'at t'a yoltac b'e wach', icha yaj alannaccani."
        },
        {
            "number": "4",
            "text": "Mamin, wach'chom tzin ek' t'a ch'olquixtac b'aj te k'ik'q'uinal, max in xivlaj yuj junok tas ay smay, yujto ayach ek' ved'oc. Icha junok winh tanhvum calnel yet'nac te' sk'ococh yet' pax jun te' ay sch'ocal, icha chi' tzutej in a tanhvani, yuj chi' max in xivlaj."
        },
        {
            "number": "5",
            "text": "Tza b'o in vael t'a yichanh eb' vajk'ool. Tzak'q'ue aceite t'a in jolom, tzak'an b'ud'joc in vaso masanto tz'el malnaj t'a sti'."
        },
        {
            "number": "6",
            "text": "Ha a wach'k'olal yet' b'aj tzin a xajanej aynhejek' ved'oc yacb'an pitzan in. Mamin Jehová, ol in aj cajan b'aj ayach t'a masanil tiempo."
        }
    ]
}