{
    "chapter": "133",
    "verses": [
        {
            "number": "1",
            "text": "Naecnab'i, manh jantacoc svach'il schaan sb'a yaj eb' sk'ab' yoc sb'a ayic junnhej tz'aj spensar eb'."
        },
        {
            "number": "2",
            "text": "Lajan yet' jun perfume manh jantacoc svach'il scot jililoc t'a sjolom vinhaj sacerdote Aarón, tz'emul t'a xil sti' vinh, tz'emk'och t'a spayual sjaj spichul vinh."
        },
        {
            "number": "3",
            "text": "Lajan val icha yal ak'val tz'em t'a sjolom lum vitzal Hermón, tz'empax t'a lum tzalan Sion. Ha b'aj ay junk'olal chi', syak'b'at svach'k'olal Jehová, aton q'uinal t'a junelnhej."
        }
    ]
}