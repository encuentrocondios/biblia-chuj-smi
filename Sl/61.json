{
    "chapter": "61",
    "verses": [
        {
            "number": "1",
            "text": "Ach in Diosal, il in coti. Tz'el vav yuj yaelal tzin ik'ani. Cha ab' in lesal."
        },
        {
            "number": "2",
            "text": "Ato b'aj slajvik'och sti' lum luum tic tzin avaj d'ayach, tz'el yip in pixan svab'i. Ik' in q'ue d'a yib'anh junoc nivan q'ueen yic tzin colchaji."
        },
        {
            "number": "3",
            "text": "A ach ayachoch in colnab'iloc. Icha junoc cuartel aj d'ayin, tzin a col d'a eb' ayoch ajk'olal d'ayin."
        },
        {
            "number": "4",
            "text": "In gana tzin cajnaj d'a a cajnub' d'a masanil tiempo. In gana tzin k'ub'ej in b'a d'a yalanh a vach'k'olal, icha nok' yunetac caxlanh d'a yalanh sk'axil snun."
        },
        {
            "number": "5",
            "text": "Ach in Diosal, ab'nac tas in ti' vak'nac d'ayach, ix ak' in macb'en yed' eb' ay elk'och d'ay."
        },
        {
            "number": "6",
            "text": "Najatocab' tzutej in q'uinal a in rey in tic. Nivanocab' ab'il svila'"
        },
        {
            "number": "7",
            "text": "yic svak'an yajalil d'a ichanh. Tanhvej in yed' a vach'k'olal, yujto tz'elnhejk'och tas tzala'."
        },
        {
            "number": "8",
            "text": "Icha chi' ol ach in b'itej d'a masanil tiempo. Junjun k'u ol in k'anab'ajan b'aj vak'nac in ti' chi' d'ayach."
        }
    ]
}