{
    "chapter": "6",
    "verses": [
        {
            "number": "1",
            "text": "Mamin Jehová, manh in a tumej yed' yoval a k'ool. Manh ak' in yaelal ayic scot oval d'ayin."
        },
        {
            "number": "2",
            "text": "Mamin, ok'oc val a k'ool d'ayin, yujto manhxalaj vip svab'i. Mamin, ak'xi b'ox in k'ool yujto a in nivanil tic sluclon yuj manh ipal."
        },
        {
            "number": "3",
            "text": "Te somchajnac in k'ool. A achxo Mamin Jehová, ¿b'aq'uinh ol ach och ved'oc?"
        },
        {
            "number": "4",
            "text": "Mamin Jehová, ochanh val q'uelan d'ayin, colinel yed' val a nivan vach'k'olal."
        },
        {
            "number": "5",
            "text": "¿Tom ay mach olto ach naancotoc ayic toxo ix chami? Malaj junoc mach ol b'itan d'ayach d'a scal eb' yetchamnaquil chi'."
        },
        {
            "number": "6",
            "text": "Ste el vip voq'ui. Manh jantacoc vok' d'a junjun ak'val. Sch'ayxiel in k'anh jolom yuj yal in sat."
        },
        {
            "number": "7",
            "text": "Maxtzac yal-laj vilani, yujto ix mal in sat voq'ui yujnhej eb' ayoch ajk'olal d'ayin."
        },
        {
            "number": "8",
            "text": "Elanhec d'a in tz'ey a ex to anhej chucal tze k'ulej. Toxo ix yab' Jehová in sik'sik'an voq'ui."
        },
        {
            "number": "9",
            "text": "Toxo ix yab' in tevi d'ay. Toxo ix scha in lesal."
        },
        {
            "number": "10",
            "text": "A eb' ayoch ajk'olal d'ayin, ol can eb' d'a q'uixvelal. Tonhej ol somchajcanel eb'. D'a junnhej mutz'satil ol can eb' d'a q'uixvelk'olal."
        }
    ]
}