{
    "chapter": "6",
    "verses": [
        {
            "number": "1",
            "text": "Mamin Jehová, manh in a tumej yet' yoval a k'ool. Manh ak' in yaelal ayic scot oval t'ayin."
        },
        {
            "number": "2",
            "text": "Mamin, ok'oc val a k'ool t'ayin, yujto manhxalaj vip svab'i. Mamin, ak'xi b'ox in k'ool yujto a in nivanil tik sluclon yuj manh ipal."
        },
        {
            "number": "3",
            "text": "Te somchajnac in k'ool. Ha achxo Mamin Jehová, ¿b'aq'uinh ol ach och ved'oc?"
        },
        {
            "number": "4",
            "text": "Mamin Jehová, ochanh val q'uelan t'ayin, colinel yet' val a niwan wach'k'olal."
        },
        {
            "number": "5",
            "text": "¿Tom ay mach olto ach naancotoc ayic toxo ix chami? Malaj junok mach ol b'itan t'ayach t'a skal eb' yetchamnaquil chi'."
        },
        {
            "number": "6",
            "text": "Ste el vip voq'ui. Manh jantacoc vok' t'a junjun ak'val. Sch'ayxiel in k'anh jolom yuj yal in sat."
        },
        {
            "number": "7",
            "text": "Maxtzac yal-laj vilani, yujto ix mal in sat voq'ui yujnhej eb' ayoch ajk'olal t'ayin."
        },
        {
            "number": "8",
            "text": "Elanhec t'a in tz'ey a ex to anhej chukal tze k'ulej. Toxo ix yab' Jehová in sik'sik'an voq'ui."
        },
        {
            "number": "9",
            "text": "Toxo ix yab' in tevi t'ay. Toxo ix scha in lesal."
        },
        {
            "number": "10",
            "text": "Ha eb' ayoch ajk'olal t'ayin, ol kan eb' t'a q'uixvelal. Tonhej ol somchajcanel eb'. D'a junnhej mutz'satil ol kan eb' t'a q'uixvelk'olal."
        }
    ]
}