{
    "chapter": "120",
    "verses": [
        {
            "number": "1",
            "text": "Mamin Jehová, ayic ay in och t'a somk'olal ix in avaj t'ayach, a achxo ix ach tak'vi t'ayin."
        },
        {
            "number": "2",
            "text": "Mamin, colinel t'a lolonel manh yeloc syal eb' naumq'ue lolonel t'a in patic."
        },
        {
            "number": "3",
            "text": "Ex esalvum, ¿tom manh ol yak'cot yaelal Dios t'a eyib'anh yujto tze nachaanh lolonel chi'?"
        },
        {
            "number": "4",
            "text": "Ol javok niwan yaelal t'a eyib'anh, ichato ol ex juljoc t'a jul-lab' jay snhi', ma ichato ol ex tz'ab'at yuj tzak'ak' chacxililnac."
        },
        {
            "number": "5",
            "text": "Ob'iltac in, val schucal juntzanh anima b'aj cajan in tik. Ek'b'al schucal eb' t'a eb' aj Mesec, ma t'a eb' aj Cedar."
        },
        {
            "number": "6",
            "text": "Najtilxo cajan in ek' t'a skal eb' malaj sgana t'a junk'olal."
        },
        {
            "number": "7",
            "text": "Ha in tik, malaj in gana t'a oval, ayic svalanel lolonel yic junk'olal t'a skal eb', haxo oval sgana eb'."
        }
    ]
}