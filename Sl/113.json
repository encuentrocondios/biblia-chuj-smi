{
    "chapter": "113",
    "verses": [
        {
            "number": "1",
            "text": "Calec vach' lolonel d'a Jehová. A onh schecab' onh Jehová, calec vach' lolonel d'ay."
        },
        {
            "number": "2",
            "text": "Aljocab' vach' lolonel d'ay ticnaic yed' d'a masanil q'uinal."
        },
        {
            "number": "3",
            "text": "B'itajocab' b'aj sjavi k'u masanto b'aj tz'em k'u."
        },
        {
            "number": "4",
            "text": "A Jehová Yajal yaj d'a yib'anh juntzanh nivac chonhab'. A stziquiquial tz'ek'b'at d'a schaanhil satchaanh."
        },
        {
            "number": "5",
            "text": "Malaj mach lajan yed' Jehová co Diosal. Ato d'a yib'anhtoq'ue satchaanh syak'cot Yajalil d'a yib'anh smasanil."
        },
        {
            "number": "6",
            "text": "Tz'emta q'uelan d'a yib'anh satchaanh yed' d'a sat luum tic."
        },
        {
            "number": "7",
            "text": "A tz'ik'anelta eb' meb'a' d'a yalanh smeb'ail, scolvaj pax d'a eb' malaj jab'oc tas d'ay,"
        },
        {
            "number": "8",
            "text": "yic vach' tz'em k'ojan eb' d'a scal eb' yetanimail ay yelk'och d'a yol schonhab' chi'."
        },
        {
            "number": "9",
            "text": "A Jehová tz'ak'an unevi ix ix max unevitaxonlaj. Tz'och ix nunab'ilal, tzalajk'olal tz'ajek' ix d'a spat yed' yune' chi'. Calec vach' lolonel d'a Jehová."
        }
    ]
}