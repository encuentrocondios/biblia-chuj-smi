{
    "chapter": "75",
    "verses": [
        {
            "number": "1",
            "text": "Ach ko Diosal, skak' yuj diosal t'ayach, yujto chequel to ayach ek' qued'oc yuj tas satub'tac tza k'ulej, aton chi' skaleli ayic tzach kak'an b'inajoc."
        },
        {
            "number": "2",
            "text": "Ach Kajal, a ach tzal icha tik: Ayic ol k'och stiempoal tas nab'il wuuj, t'a wal stojolal ol wutej in ch'olb'itan yaj heb' anima."
        },
        {
            "number": "3",
            "text": "Wach'chom tz'ib'xi lum lum yet' masanil tas kajan t'a sat, palta a in ol in yamoch waan yipumal lu'um."
        },
        {
            "number": "4",
            "text": "Ha t'a heb' ak'umtac yet' t'a heb' chuk syutej sb'a, swala': Manhxo eyik'chaanh he b'a,"
        },
        {
            "number": "5",
            "text": "manhxo eyalub'tanhej to syal eyuuj eyalani. Manhxo ex lolon t'a ak'umtaquil, xin chi, xa chi ach Kajal."
        },
        {
            "number": "6",
            "text": "Ex wetanimail, ayic tz'ik'jichaanh junok anima, manhoc t'a heb' anima t'a stojolal b'aj sk'eul k'u, manhoc t'a heb' ay t'a stojolal b'aj tz'em k'u, manhoc pax t'a heb' ay t'a tzinan lu'um scoti."
        },
        {
            "number": "7",
            "text": "Palta aton Dios sch'olb'itan tas kaji. Ay mach syik'emi. Ay mach syik'chaanh."
        },
        {
            "number": "8",
            "text": "Ha yowal sk'ol Jehov√°, lajan yet' wino te paj ayem t'a yol junok waso. Ayic ol sekanemta t'a yib'anh masanil heb' sk'ulan chukal t'a sat lu'um tik, ichato ol yuk'b'at heb' smasanil."
        },
        {
            "number": "9",
            "text": "Ha in pax tik, ol walnhejel yab'ixal ko Diosal a onh yinhtil onh Jacob tik, ol wal wach' lolonel t'a b'ital t'ay."
        },
        {
            "number": "10",
            "text": "A' ol satanel spoder heb' sk'ulan chukal, palta ol yik'chaanh yipalil heb' anima wach'."
        }
    ]
}