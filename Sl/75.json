{
    "chapter": "75",
    "verses": [
        {
            "number": "1",
            "text": "Ach co Diosal, scak' yuj diosal t'ayach, yujto chequel to ayach ek' qued'oc yuj tas satub'tac tza k'ulej, aton chi' scaleli ayic tzach cak'an b'inajoc."
        },
        {
            "number": "2",
            "text": "Ach Cajal, a ach tzal icha tik: Ayic ol k'och stiempoal tas nab'il vuuj, t'a val stojolal ol vutej in ch'olb'itan yaj eb' anima."
        },
        {
            "number": "3",
            "text": "Wach'chom tz'ib'xi lum lum yet' masanil tas cajan t'a sat, palta a in ol in yamoch vaan yipumal lu'um."
        },
        {
            "number": "4",
            "text": "Ha t'a eb' ak'umtac yet' t'a eb' chuk syutej sb'a, svala': Manhxo eyik'chaanh e b'a,"
        },
        {
            "number": "5",
            "text": "manhxo eyalub'tanhej to syal eyuuj eyalani. Manhxo ex lolon t'a ak'umtaquil, xin chi, xa chi ach Cajal."
        },
        {
            "number": "6",
            "text": "Ex vetanimail, ayic tz'ik'jichaanh junok anima, manhoc t'a eb' anima t'a stojolal b'aj sq'ueul k'u, manhoc t'a eb' ay t'a stojolal b'aj tz'em k'u, manhoc pax t'a eb' ay t'a tzinan lu'um scoti."
        },
        {
            "number": "7",
            "text": "Palta aton Dios sch'olb'itan tas caji. Ay mach syiq'uemi. Ay mach syik'chaanh."
        },
        {
            "number": "8",
            "text": "Ha yoval sk'ol Jehov√°, lajan yet' vino te paj ayem t'a yol junok vaso. Ayic ol secanemta t'a yib'anh masanil eb' sk'ulan chukal t'a sat lu'um tik, ichato ol yuk'b'at eb' smasanil."
        },
        {
            "number": "9",
            "text": "Ha in pax tik, ol valnhejel yab'ixal co Diosal a onh yinhtil onh Jacob tik, ol val wach' lolonel t'a b'ital t'ay."
        },
        {
            "number": "10",
            "text": "A' ol satanel spoder eb' sk'ulan chukal, palta ol yik'chaanh yipalil eb' anima wach'."
        }
    ]
}