{
    "chapter": "75",
    "verses": [
        {
            "number": "1",
            "text": "Ach co Diosal, scak' yuj diosal d'ayach, yujto chequel to ayach ek' qued'oc yuj tas satub'tac tza k'ulej, aton chi' scaleli ayic tzach cak'an b'inajoc."
        },
        {
            "number": "2",
            "text": "Ach Cajal, a ach tzal icha tic: Ayic ol k'och stiempoal tas nab'il vuuj, d'a val stojolal ol vutej in ch'olb'itan yaj eb' anima."
        },
        {
            "number": "3",
            "text": "Vach'chom tz'ib'xi lum luum yed' masanil tas cajan d'a sat, palta a in ol in yamoch vaan yipumal luum."
        },
        {
            "number": "4",
            "text": "A d'a eb' ak'umtac yed' d'a eb' chuc syutej sb'a, svala': Manhxo eyik'chaanh e b'a,"
        },
        {
            "number": "5",
            "text": "manhxo eyalub'tanhej to syal eyuuj eyalani. Manhxo ex lolon d'a ak'umtaquil, xin chi, xa chi ach Cajal."
        },
        {
            "number": "6",
            "text": "Ex vetanimail, ayic tz'ik'jichaanh junoc anima, manhoc d'a eb' anima d'a stojolal b'aj sq'ueul k'u, manhoc d'a eb' ay d'a stojolal b'aj tz'em k'u, manhoc pax d'a eb' ay d'a tz'inan luum scoti."
        },
        {
            "number": "7",
            "text": "Palta aton Dios sch'olb'itan tas caji. Ay mach syiq'uemi. Ay mach syik'chaanh."
        },
        {
            "number": "8",
            "text": "A yoval sk'ol Jehov√°, lajan yed' vino te paj ayem d'a yol junoc vaso. Ayic ol secanemta d'a yib'anh masanil eb' sk'ulan chucal d'a sat luum tic, ichato ol yuk'b'at eb' smasanil."
        },
        {
            "number": "9",
            "text": "A in pax tic, ol valnhejel yab'ixal co Diosal a onh yinhtil onh Jacob tic, ol val vach' lolonel d'a b'ital d'ay."
        },
        {
            "number": "10",
            "text": "A' ol satanel spoder eb' sk'ulan chucal, palta ol yik'chaanh yipalil eb' anima vach'."
        }
    ]
}