{
    "chapter": "112",
    "verses": [
        {
            "number": "1",
            "text": "Aljocab' wach' lolonel t'a Jehová. Te wach' yic junok mach ay xivk'olal t'a Jehová, t'a smasanil sk'ol sk'anab'ajej schecnab'il."
        },
        {
            "number": "2",
            "text": "Ha yinhtilal jun anima wach' chi', wach' yic eb' yuj Dios, tz'ak'ji yopisio eb' t'a sat lu'um tik."
        },
        {
            "number": "3",
            "text": "Manh jantacoc sb'eyumal t'a yol spat, haxo stojolal, aynhejek' t'a masanil tiempo."
        },
        {
            "number": "4",
            "text": "Icha val sakil k'inal t'a skal k’ik’ k’inal, icha chi' yaj Dios t'a eb' anima wach' spensar, yujto ay yoq'uelk'olal eb', ay swach'k'olal eb', tojol pax sb'eyb'al eb'."
        },
        {
            "number": "5",
            "text": "Ha junok anima wach' spensar, elb'ennhej tas yuj. Masanil tas sb'o t'a smunlajel, tojolnhej syutej."
        },
        {
            "number": "6",
            "text": "Yuj chi', malaj b'ak'uinh ol kan t'a yalanh. Ha anima wach' chi', ol nachajnhejcot t'a masanil tiempo."
        },
        {
            "number": "7",
            "text": "Malaj sxivk'olal t'a junok ab'ix ay smay. Te tek'an syutej yak'anoch Jehová yipoc sk'ool."
        },
        {
            "number": "8",
            "text": "Max xivlaj jab'oc, tonhej stzevaj t'a eb' ayoch ajk'olal t'ay."
        },
        {
            "number": "9",
            "text": "Max syaejlaj tastac b'aj skolwaj t'a eb' meb'a'. Ha swach'k'olal chi' aynhej t'a masanil tiempo, te niwan tz'aj sb'inaj yuj swach'il chi'."
        },
        {
            "number": "10",
            "text": "Ha eb' chuk spensar, scot yoval eb' ayic syilan eb' yik'jichaanh eb' anima wach' spensar chi'. Sk'ux val ye eb' scot yoval, ol lajvoccanel eb'. Ha tas sgana eb' anima chuk chi', manh ol elk'ochlaj."
        }
    ]
}