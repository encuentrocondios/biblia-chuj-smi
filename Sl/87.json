{
    "chapter": "87",
    "verses": [
        {
            "number": "1",
            "text": "Ha Jehová ix sb'o schonhab' t'a jun tzalan yicnhej yaji."
        },
        {
            "number": "2",
            "text": "Yelxo val te xajan chonhab' Sion yuj Jehová t'a yichanh juntzanhxo co chonhab' a onh yinhtilal onh winhaj Jacob."
        },
        {
            "number": "3",
            "text": "Manh jantacoc lolonel wach' tz'alji t'a schonhab' Dios."
        },
        {
            "number": "4",
            "text": "Syal Jehová icha tik: Ajun eb' aj Egipto yet' eb' aj Babilonia ayoch t'a skal eb' chonhab' syaq'uem sb'a t'ayin. Icha eb' aljinac t'a Sion, icha chi' ol aj eb' filisteo, eb' aj Tiro yet' eb' aj Etiopía t'a vichanh, xchi."
        },
        {
            "number": "5",
            "text": "Ol alchaj t'a chonhab' Sion icha tik: Ha jun anima tik yet' junxo chi', ha t'a Sion ix alji eb', xchama. Ha Dios Ek'to t'a yib'anh smasanil ol ak'an stek'anil jun chonhab' tik."
        },
        {
            "number": "6",
            "text": "Ayic ol tz'ib'aj sb'i eb' anima ay t'a junjun chonhab' t'a ch'anh uum yuj Jehová, ol stz'ib'ejem icha tik: D'a Sion ix alji jun tik."
        },
        {
            "number": "7",
            "text": "Ha eb' cajan t'a Sion ol b'itan eb', ol q'ue chennaj eb' yuj tzalajk'olal, ol yalan eb': Ha t'a Sion tik scot masanil swach'k'olal Dios t'ayonh, xcham eb'."
        }
    ]
}