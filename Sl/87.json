{
    "chapter": "87",
    "verses": [
        {
            "number": "1",
            "text": "A Jehová ix sb'o schonhab' d'a jun tzalan yicnhej yaji."
        },
        {
            "number": "2",
            "text": "Yelxo val te xajan chonhab' Sion yuj Jehová d'a yichanh juntzanhxo co chonhab' a onh yinhtilal onh vinhaj Jacob."
        },
        {
            "number": "3",
            "text": "Manh jantacoc lolonel vach' tz'alji d'a schonhab' Dios."
        },
        {
            "number": "4",
            "text": "Syal Jehová icha tic: Ajun eb' aj Egipto yed' eb' aj Babilonia ayoch d'a scal eb' chonhab' syaq'uem sb'a d'ayin. Icha eb' aljinac d'a Sion, icha chi' ol aj eb' filisteo, eb' aj Tiro yed' eb' aj Etiopía d'a vichanh, xchi."
        },
        {
            "number": "5",
            "text": "Ol alchaj d'a chonhab' Sion icha tic: A jun anima tic yed' junxo chi', a d'a Sion ix alji eb', xchama. A Dios Ek'to d'a yib'anh smasanil ol ak'an stek'anil jun chonhab' tic."
        },
        {
            "number": "6",
            "text": "Ayic ol tz'ib'aj sb'i eb' anima ay d'a junjun chonhab' d'a ch'anh uum yuj Jehová, ol stz'ib'ejem icha tic: D'a Sion ix alji jun tic."
        },
        {
            "number": "7",
            "text": "A eb' cajan d'a Sion ol b'itan eb', ol q'ue chennaj eb' yuj tzalajk'olal, ol yalan eb': A d'a Sion tic scot masanil svach'k'olal Dios d'ayonh, xcham eb'."
        }
    ]
}