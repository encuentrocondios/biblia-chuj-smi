{
    "chapter": "91",
    "verses": [
        {
            "number": "1",
            "text": "Ha ex mach ex tzeyak'och Dios Ek'to t'a Yib'anh Smasanil yipoc e k'ool, tanhvab'il ex yuj, aton Dios Masanil syal yuj."
        },
        {
            "number": "2",
            "text": "Ol eyal icha tik: Ach Jehová, a t'ayach wach' co colan co b'a, a ach tzach och quenhuloc, co Diosal ach, yip co k'ol aji, xe chama."
        },
        {
            "number": "3",
            "text": "Anhejton Dios chi' ol onh colanel t'a yaal k'ub'eltac yajemi yet' t'a ilya ed'jinac chamel."
        },
        {
            "number": "4",
            "text": "Ol onh moyjocq'ue yuj, ichato ay sk'axil, malaj tas ol onh ik'anoc. Yujto syaq'uelk'och sti', ha' ol onh colanoc, icha tz'aj scolchaj junok anima yuj smaclab' jul-lab'."
        },
        {
            "number": "5",
            "text": "Manh ol onh xivlaj t'a junok tas ay smay tzek' t'ak'walil. Manh ol onh xivpaxlaj t'a jul-lab' sjulchaj t'a k'ualil."
        },
        {
            "number": "6",
            "text": "Manh ol onh xivlaj t'a ilya sja t'a skal k’ik’ k’inal. Manh ol onh xivpaxlaj t'a tas tz'ak'an lajvoquel anima t'a k'ualil."
        },
        {
            "number": "7",
            "text": "Mil anima ol cham t'a co q'uexanh. Lajunhe' mil t'a co wach', a onhxo jun, malaj tas ol onh ik'anoc."
        },
        {
            "number": "8",
            "text": "Anhej to ol quila' tas spac ol scha eb' sk'ulan chukal."
        },
        {
            "number": "9",
            "text": "Yujto ix co col co b'ha t'a Jehová Ek'to t'a Yib'anh Smasanil, ha' ix cak'och yipoc co k'ool,"
        },
        {
            "number": "10",
            "text": "yuj chi' manh ol schacot chukal t'a quib'anh, manh ol k'ochlaj ilya t'a co pat."
        },
        {
            "number": "11",
            "text": "Ol yal t'a eb' yángel to tzonh stanhvej eb' yalnhej b'aj tzonh b'ati."
        },
        {
            "number": "12",
            "text": "Ol onh quetzchajq'ue yuj eb', yic wach' manh ol co tenoch coc t'a q'uen q'ueen."
        },
        {
            "number": "13",
            "text": "Ol yal co b'eyek' t'a skal nok' choj, ma t'a skal nok' chan. Wach'chom te ov nok' chan chi', ma te nivac nok' choj chi', palta malaj tas ol onh ik'anoc."
        },
        {
            "number": "14",
            "text": "Yalnaccan Jehová t'ayonh: Ol ex in colo' yujto tzin e xajanej. Ichato ol in och eyenhuloc, yujto tzin eyal e Yajaloc."
        },
        {
            "number": "15",
            "text": "Ayic ol in eyavtani, ol in tak'voc t'ayex. Ha in ol in cajnaj eyed'oc, ol ex in colanel t'a syaelal, ol ex vik'anchaanh."
        },
        {
            "number": "16",
            "text": "Nivan e q'uinal ol vak'a'. Ol vak' eyil in colval, xchi Dios."
        }
    ]
}