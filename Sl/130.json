{
    "chapter": "130",
    "verses": [
        {
            "number": "1",
            "text": "Mamin Jehová, sval in b'a t'ayach yujto ayin och t'a vilk'olal, ichato ay in ek' t'a jun olan te jul yich svab'i."
        },
        {
            "number": "2",
            "text": "Mamin, ab' in jaj ticnaic, ak'cot tz'eyan a chiquin ayic tzin avaj in k'anan a colval."
        },
        {
            "number": "3",
            "text": "Mamin Jehová, q'uinaloc tato tz'ib'ab'il co chucal uuj ¿mach val ol stek'b'ej sb'ha t'a ichanh?"
        },
        {
            "number": "4",
            "text": "Palta a t'ayach tz'ilchaj nivank'olal cuuj, yic wach' ay elk'och t'a co sat."
        },
        {
            "number": "5",
            "text": "Mamin Jehová, t'a val smasanil in k'ool tzin tanhvej yic tzach javi in a colo'. Svak'och a lolonel yipoc in k'ool."
        },
        {
            "number": "6",
            "text": "Mamin, ek'al in tanhvan a colval t'a yichanh eb' vinh stanhvumal chonhab' sgana spet sakb'i. Ek'alto in maclan a colval chi' t'a eb' vinh stanhvan eb' chonhab' chi'."
        },
        {
            "number": "7",
            "text": "Caq'uecoch Jehová yipoc co k'ool a onh israel onh tik, yujto ay yoq'uelk'olal, b'ecannhej sk'ool scolvaji."
        },
        {
            "number": "8",
            "text": "A' ol onh colanel t'a yalanh smasanil co mul."
        }
    ]
}