{
    "chapter": "130",
    "verses": [
        {
            "number": "1",
            "text": "Mamin Jehová, swal in b'a t'ayach yujto ayin och t'a wilk'olal, ichato ay in ek' t'a jun olan te jul yich swab'i."
        },
        {
            "number": "2",
            "text": "Mamin, ab' in jaj ticnaik, ak'cot tz'eyan a chiquin ayic tzin awaj in k'anan a colwal."
        },
        {
            "number": "3",
            "text": "Mamin Jehová, q'uinaloc tato tz'ib'ab'il ko chukal uuj ¿mach wal ol stek'b'ej sb'ha t'a ichanh?"
        },
        {
            "number": "4",
            "text": "Palta a t'ayach tz'ilchaj niwank'olal cuuj, yic wach' ay elk'och t'a ko sat."
        },
        {
            "number": "5",
            "text": "Mamin Jehová, t'a wal smasanil in k'ool tzin tanhwej yic tzach jawi in a colo'. Swak'och a lolonel yipoc in k'ool."
        },
        {
            "number": "6",
            "text": "Mamin, ek'al in tanhwan a colwal t'a yichanh heb' winh stanhwumal chonhab' sgana spet sakb'i. Ek'alto in maclan a colwal chi' t'a heb' winh stanhwan heb' chonhab' chi'."
        },
        {
            "number": "7",
            "text": "Cak'ecoch Jehová yipoc ko k'ool a onh israel onh tik, yujto ay yok'elk'olal, b'ecannhej sk'ool scolwaji."
        },
        {
            "number": "8",
            "text": "A' ol onh colanel t'a yalanh smasanil ko mul."
        }
    ]
}