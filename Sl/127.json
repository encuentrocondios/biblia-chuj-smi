{
    "chapter": "127",
    "verses": [
        {
            "number": "1",
            "text": "Tato manhoc Jehová sb'oan junok pat, nab'anhej am smunlaj eb' munlajvum. Tato manhoc stanhvan junok chonhab', nab'anhej am stanhvaj yuj eb' stanhvumal."
        },
        {
            "number": "2",
            "text": "Nab'anhej syixtej sb'a eb' pilan jun k'u syak' smunlaji, ste och eb' t'a ilk'olal yic tz'ilchaj svael eb', palta haxo pax eb' xajan yuj Dios, junk'olal svay eb', ha Dios chi' tz'ak'an tas tz'och yuj eb'."
        },
        {
            "number": "3",
            "text": "Ha eb' cuninal, silab' Jehová yaj eb'. Ha eb' cuninal yet' ix quetb'eyum, swach'k'olalton Dios yaj eb'."
        },
        {
            "number": "4",
            "text": "Ha eb' cuninal tz'alji ayic quelem anima onhto, icha val juntzanh jul-lab' ay t'a yol sk'ab' junok ak'um oval yaj eb'."
        },
        {
            "number": "5",
            "text": "Te wach' yic mach manh jantacoc yuninal chi'. Manh ol q'uixvoquel-laj yuj eb' ayoch ajk'olal t'ay, ayic ol scolan sb'ha t'a yichanh eb' yajal."
        }
    ]
}