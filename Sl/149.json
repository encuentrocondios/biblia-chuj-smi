{
    "chapter": "149",
    "verses": [
        {
            "number": "1",
            "text": "Calec wach' lolonel t'a Jehová. Co b'itejec ak' b'it t'a Jehová. Co b'itejec b'it t'ay b'aj molan onh ek' a onh yic onhxo tik."
        },
        {
            "number": "2",
            "text": "Ex wetisraelal, conh tzalajec yet' ko Diosal chaannaquel yich ko nación tik. Conh tzalajec yet' ko Reyal a onh aj chonhab' Sion onh tik."
        },
        {
            "number": "3",
            "text": "Conh k'eec cheneljoc scalanec wach' lolonel t'a Jehová, yic skak'an ejmelal t'ay. Conh b'itanec t'ay yet' te' arpa yet' pandereta,"
        },
        {
            "number": "4",
            "text": "yujto stzalaj qued'oc a onh schonhab' onh tik. Ol yak' ko tzalajk'olal a onh emnaquil onh tik, yujto ol yak' ko colnab'il."
        },
        {
            "number": "5",
            "text": "Yuj sniwanil yelk'och Jehová, conh tzalajec a onh yic onhxo tik. Anhejtona' conh b'itanec t'ay yuj tzalajk'olal ayic tzonh waycan ochi."
        },
        {
            "number": "6",
            "text": "Q'ueocab' cav ko b'itan d'ha Dios, haxo jun k'een espada ay ye t'a schab'il pak'anh yamb'il cuuj,"
        },
        {
            "number": "7",
            "text": "yic skak'anek' ko pac t'a heb' ch'oc chonhab'il, skak'anoch yaelal t'a juntzanh nación,"
        },
        {
            "number": "8",
            "text": "yic wach' tz'och k'een cadena t'a sreyal heb' yet' t'a heb' anima ay yopisio t'a skal heb',"
        },
        {
            "number": "9",
            "text": "yic scotcan yaelal t'a yib'anh heb', aton tz'ib'yajcani. Ha jun niwan opisio tik syak' Dios t'a masanil heb' sk'anab'ajan t'ay. Calec wach' lolonel t'a Jehová."
        }
    ]
}