{
    "chapter": "146",
    "verses": [
        {
            "number": "1",
            "text": "Calec vach' lolonel d'a Jehová. D'a val smasanil in k'ool ol val vach' lolonel d'a Jehová."
        },
        {
            "number": "2",
            "text": "Yacb'an pitzan into ol val vach' lolonel d'ay. Yacb'an ayinto eq'ui, ol in b'itan d'a in Diosal."
        },
        {
            "number": "3",
            "text": "Manh eyak'och anima nivan yelk'och yipoc e k'ool, yujto animanhej eb', yuj chi' max yal-laj scolvaj eb'."
        },
        {
            "number": "4",
            "text": "Ayic scham eb', tz'ochcan eb' pococal. A d'a jun k'u chi' slajvicanel tastac sna eb' sk'ulej."
        },
        {
            "number": "5",
            "text": "Te vach' yic mach schaan scolval sDiosal vinhaj Jacob. Anhej Jehová Dios chi' ayoch yipoc sk'ool."
        },
        {
            "number": "6",
            "text": "A Jehová b'oannac satchaanh, lum luum, a' mar yed' masanil tastac ay d'a junjun macanh chi'. Tz'elnhejk'och tas syala'."
        },
        {
            "number": "7",
            "text": "A' sb'oan yaj b'aj tz'ixtaj eb' anima, syak'anpax svael eb' ay svejel. A' scolanel eb' ayoch d'a preso."
        },
        {
            "number": "8",
            "text": "A Jehová sjacan sat eb' max ujilaj yilani, squetzan q'ue vaan eb' stelvi. Xajan eb' anima vach' spensar yuuj."
        },
        {
            "number": "9",
            "text": "A Jehová scolan eb' anima ch'oc chonhab'il. Anhejton pax a' tz'ilan eb' unin chamnac smam yed' eb' ix ix chamnac yetb'eyum. Palta tz'ak'ji somchaj eb' sk'ulan chucal yuuj."
        },
        {
            "number": "10",
            "text": "Ex aj Sion, a Jehová ol ak'an Yajalil d'a masanil tiempo. A co Diosal ol och Reyal d'a junelnhej. Calec vach' lolonel d'a Jehová."
        }
    ]
}