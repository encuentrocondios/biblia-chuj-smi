{
    "chapter": "3",
    "verses": [
        {
            "number": "1",
            "text": "Mamin Jehová, tzijtum heb' anima ayoch ajk'olal t'ayin, tzijtum heb' smeltzajoch wajk'ooloc."
        },
        {
            "number": "2",
            "text": "Tzijtum heb' tz'alani to manh ol in a colo'."
        },
        {
            "number": "3",
            "text": "Ha achxo Mamin, in Kolumal ach, uuj tzin tzalaji. Ha ach tzak' in tek'anil."
        },
        {
            "number": "4",
            "text": "Ha tzin awaj t'ayach, tzin a tak'wej t'a jun tzalan b'aj syal sb'a heb' anima t'ayach."
        },
        {
            "number": "5",
            "text": "Tzin ek' jichan, tzin wayb'ati, te wach' tz'aj yel in wayanh, yujto a ach tzin a tanhwej."
        },
        {
            "number": "6",
            "text": "Manh ol in xivlaj yuj jantac anima ak'um owal molaneq'ui, yuj heb' oyanek' t'a in patic wichanh tik."
        },
        {
            "number": "7",
            "text": "Mamin Jehová, ochanh wed'oc. Ach in Diosal, colinnhej. Ha ach ol a mak'poj sti' heb' ayoch ajk'olal t'ayin. Manhxalaj jab'oc ol elk'och spoder heb' sk'ulan chukal chi'."
        },
        {
            "number": "8",
            "text": "Mamin Jehová, a achton tzach colwajnhej. Ak' a niwan wach'k'olal t'a quib'anh a onh a chonhab' onh tik."
        }
    ]
}