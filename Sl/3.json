{
    "chapter": "3",
    "verses": [
        {
            "number": "1",
            "text": "Mamin Jehová, tzijtum eb' anima ayoch ajk'olal d'ayin, tzijtum eb' smeltzajoch vajk'ooloc."
        },
        {
            "number": "2",
            "text": "Tzijtum eb' tz'alani to manh ol in a colo'."
        },
        {
            "number": "3",
            "text": "A achxo Mamin, in Columal ach, uuj tzin tzalaji. A ach tzak' in tek'anil."
        },
        {
            "number": "4",
            "text": "A tzin avaj d'ayach, tzin a tak'vej d'a jun tzalan b'aj syal sb'a eb' anima d'ayach."
        },
        {
            "number": "5",
            "text": "Tzin ek' jichan, tzin vayb'ati, te vach' tz'aj yel in vayanh, yujto a ach tzin a tanhvej."
        },
        {
            "number": "6",
            "text": "Manh ol in xivlaj yuj jantac anima ak'um oval molaneq'ui, yuj eb' oyanek' d'a in patic vichanh tic."
        },
        {
            "number": "7",
            "text": "Mamin Jehová, ochanh ved'oc. Ach in Diosal, colinnhej. A ach ol a mak'poj sti' eb' ayoch ajk'olal d'ayin. Manhxalaj jab'oc ol elk'och spoder eb' sk'ulan chucal chi'."
        },
        {
            "number": "8",
            "text": "Mamin Jehová, a achton tzach colvajnhej. Ak' a nivan vach'k'olal d'a quib'anh a onh a chonhab' onh tic."
        }
    ]
}