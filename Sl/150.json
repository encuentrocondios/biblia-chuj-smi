{
    "chapter": "150",
    "verses": [
        {
            "number": "1",
            "text": "Aljokab' wach' lolonel t'a Jehová. B'itananhec d'ha Dios t'a skajnub'. B'itananhec t'ay yujto te niwan sb'inajnaquil t'a satcha’anh."
        },
        {
            "number": "2",
            "text": "B'itananhec d'ha Dios yuj tas satub'tac sb'o'o. B'itananhec t'ay yuj sb'inajnaquil, malaj junok mach lajan yet'oc."
        },
        {
            "number": "3",
            "text": "B'itananhec t'ay yet' k'een trompeta. B'itananhec t'ay yet' te' arpa yet' pax salterio."
        },
        {
            "number": "4",
            "text": "B'itananhec t'ay yet' pandereta, tzex k'epax cheneljoc yuj tzalajk'olal. B'itananhec t'ay yet' flauta yet' pax juntzanh yamk'ab' yic b'it ay sch'anhal."
        },
        {
            "number": "5",
            "text": "B'itananhec t'ay yet' k'een platillo tzinhinhi sk'anhi. B'itananhec t'ay yet' k'een platillo chaanh sk'anhi."
        },
        {
            "number": "6",
            "text": "Masanil tastac syik' yik', b'itanokab' t'a Jehová. Aljokab' wach' lolonel t'a Jehová."
        }
    ]
}