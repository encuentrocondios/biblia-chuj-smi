{
    "chapter": "150",
    "verses": [
        {
            "number": "1",
            "text": "Aljocab' vach' lolonel d'a Jehová. B'itananhec d'a Dios d'a scajnub'. B'itananhec d'ay yujto te nivan sb'inajnaquil d'a satchaanh."
        },
        {
            "number": "2",
            "text": "B'itananhec d'a Dios yuj tas satub'tac sb'o'o. B'itananhec d'ay yuj sb'inajnaquil, malaj junoc mach lajan yed'oc."
        },
        {
            "number": "3",
            "text": "B'itananhec d'ay yed' q'uen trompeta. B'itananhec d'ay yed' te' arpa yed' pax salterio."
        },
        {
            "number": "4",
            "text": "B'itananhec d'ay yed' pandereta, tzex q'uepax cheneljoc yuj tzalajk'olal. B'itananhec d'ay yed' flauta yed' pax juntzanh yamk'ab' yic b'it ay sch'anhal."
        },
        {
            "number": "5",
            "text": "B'itananhec d'ay yed' q'uen platillo tzinhinhi sk'anhi. B'itananhec d'ay yed' q'uen platillo chaanh sk'anhi."
        },
        {
            "number": "6",
            "text": "Masanil tastac syik' yik', b'itanocab' d'a Jehová. Aljocab' vach' lolonel d'a Jehová."
        }
    ]
}