{
    "chapter": "97",
    "verses": [
        {
            "number": "1",
            "text": "Tzalajocab' masanil lum lum tik yet' masanil chonhab' t'a stitac ha' mar, yujto a Jehová Rey toni."
        },
        {
            "number": "2",
            "text": "Oyanoch k'ik'al asun t'a spatic yichanh. Te tek'an yaj yopisio yujto tojol syutej sch'olb'itani."
        },
        {
            "number": "3",
            "text": "Van sb'at jun k'ak' t'a yichanh, ol tz'ab'at eb' ayoch ajk'olal t'ay."
        },
        {
            "number": "4",
            "text": "Sakb'i yol yib'anhk’inal tik yuj k'ak' tzek' copnaj yuj, tz'ib'xi lum lum a tz'eq'ui."
        },
        {
            "number": "5",
            "text": "Tz'ulaxb'at lum nivac vitz icha nok' chaq'uib' t'a yichanh Jehová Yajal t'a Smasanil yol yib'anhk’inal tik."
        },
        {
            "number": "6",
            "text": "Ha satcha’anh sch'oxanel stojolal, haxo eb' chonhab', syil stziquiquial eb'."
        },
        {
            "number": "7",
            "text": "Ol q'uixvoccan eb' syaq'uem sb'ha t'a juntzanh comon dios, eb' syik'chaanh sb'a yet' juntzanh yechel chi', yujto masanil juntzanh dios chi' ol yaq'uem sb'ha t'a yichanh Jehová."
        },
        {
            "number": "8",
            "text": "Mamin Jehová, a yab'ixal tas ix utej ak'an syaelal eb' ajk'ool, ol yab' eb' aj Sion yet' juntzanhxo chonhab' t'a yol yic Judá, yuj chi' ol tzalaj eb'."
        },
        {
            "number": "9",
            "text": "Mamin Jehová, Yajal ach t'a yib'anh masanil yol yib'anhk’inal tik. Ek'al ach t'a yib'anh masanil comon dios."
        },
        {
            "number": "10",
            "text": "Ha ex mach ex tze xajanej Jehová, chaquec el chukal. Yujto a eb' sk'anab'ajani, tanhvab'il eb' yuj. Scolji eb' yuj t'a yol sk'ab' eb' sk'ulan chukal."
        },
        {
            "number": "11",
            "text": "Tz'ak'ji sakil k'inal t'a eb' anima wach' spensar yuj, syak'an tzalajk'olal t'a eb' tojol sb'eyb'al."
        },
        {
            "number": "12",
            "text": "E masanil ex anima to wach' e pensar, tzalajanhec yuj tas wach' ix sk'ulej Jehová. Alec wach' lolonel t'ay."
        }
    ]
}