{
    "chapter": "96",
    "verses": [
        {
            "number": "1",
            "text": "Aocab' junok ak' b'it sco b'itej t'a Jehová. Conh b'itanec t'ay ko masanil cajan onh t'a yol yib'anhk’inal tik."
        },
        {
            "number": "2",
            "text": "Conh b'itanec t'a Jehová, calec wach' lolonel t'ay. Junjun k'u scalanec el ko colnab'il syak'a'."
        },
        {
            "number": "3",
            "text": "Calequel yab'ixal sb'inajnaquil yet' tas satub'tac ix sk'ulej. Calequel t'a smasanil chonhab' yet' t'a junjun nación."
        },
        {
            "number": "4",
            "text": "Yujto niwan yelk'och Jehová, smoj tz'alchaj wach' lolonel t'ay. Yelxo wal te ay smay t'a yichanh masanil heb' Dios."
        },
        {
            "number": "5",
            "text": "Axo pax sdiosal juntzanhxo ch'oc chonhab'il jun, malaj yalani yujto yechelnhej yaji. Palta haxo pax Jehová, ha' b'oannac satcha’anh."
        },
        {
            "number": "6",
            "text": "Te niwan yelk'ochi, te ay pax spoder. Scheclaj spoder yet' swach'il yilji t'a scajnub'."
        },
        {
            "number": "7",
            "text": "Ex anima t'a juntzanh chonhab', alec wach' lolonel t'a Jehová yujto te niwan yelk'ochi, te ay pax spoder."
        },
        {
            "number": "8",
            "text": "Alec wach' lolonel t'ay icha wal smojal. Ochanhec yet' he silab' t'a yamaq'uil stemplo."
        },
        {
            "number": "9",
            "text": "Hak'uequem he b'ha t'a Jehová t'a scajnub' wach' yilji. E masanil ex anima, ayocab' he xivk'olal t'a yichanh."
        },
        {
            "number": "10",
            "text": "Alec t'a juntzanhxo nación to a Jehová Rey toni. Tzatz ix yutej em k'ojan yol yib'anhk’inal tik, yuj chi' max ib'xilaj. Junlajannhej syutej sch'olb'itan juntzanh chonhab'."
        },
        {
            "number": "11",
            "text": "Tzalajocab' satcha’anh yet' lum lum tik. Elocab' yav ha' mar yet' masanil tas ay t'a yol ha'."
        },
        {
            "number": "12",
            "text": "Ayokab' tzalajk'olal t'a skal lum jacb'en yet' masanil tastac ay t'ay. Elocab' yav masanil te' niwac te' t'a tzalajk'olal,"
        },
        {
            "number": "13",
            "text": "yujto wan sjawi Jehová. Tik wal sjawi. Ol ul yak'an Yajalil t'a yol yib'anhk’inal tik. Ol sch'olb'itan t'a wach'il yet' t'a stojolal."
        }
    ]
}