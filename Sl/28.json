{
    "chapter": "28",
    "verses": [
        {
            "number": "1",
            "text": "Mamin Jehová, anhej d'ayach sval in b'a, icha nhaq'ueen aj d'ayin, manh ach b'at mican d'ayin. Tato max ach colvaj d'ayin, aton val in b'at d'a scal eb' chamnac chi' b'ian."
        },
        {
            "number": "2",
            "text": "Mamin, snib'ej in k'ool tzab'i ayic svalan in b'a d'ayach. Svik'q'ue in cab' d'a yol a templo, tzin k'anan a colval."
        },
        {
            "number": "3",
            "text": "Manh ak' in yaelal icha tzutej eb' sk'ulan chucal, aton eb' stz'acan yal vach' lolonel d'a eb' yetanimail, palta anhej chucal sna eb' d'a spatic eb' anima chi'."
        },
        {
            "number": "4",
            "text": "Ak' spac d'a eb', icha syal tastac sk'ulej eb', icha syal tas chucal sk'ulej eb', ichato chi' b'ian, tzak'anoch syaelal eb'."
        },
        {
            "number": "5",
            "text": "Malaj yelk'och juntzanh tastac ix a b'o d'a yol sat eb'. A eb' chi' ol a satcanel eb', manhxo ol ik'chajq'ue vaan eb'."
        },
        {
            "number": "6",
            "text": "Alchajocab' vach' lolonel d'a Jehová, yujto ix yab' tas ix val d'a scal in yaelal."
        },
        {
            "number": "7",
            "text": "A Jehová Vipumal, a' tzin colan icha junoc q'uen q'ueen tz'och venhuloc. A svak'och yipoc in k'ool, tz'ochnhej ved'oc, yuj chi' manh jantacoc stzalaj in k'ool. Tzin b'itani, svak'an pax yuj diosal d'ay."
        },
        {
            "number": "8",
            "text": "A Jehová ayoch yipumaloc eb' schonhab', scolvajpax d'ayin, to sreyal in eb', sik'b'il in el yuuj."
        },
        {
            "number": "9",
            "text": "Mamin Jehová, colcanel a chonhab', ak'cot a vach'k'olal d'a yib'anh eb' ictaxoni. Tanhvej eb' d'a masanil tiempo."
        }
    ]
}