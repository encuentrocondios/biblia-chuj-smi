{
    "chapter": "28",
    "verses": [
        {
            "number": "1",
            "text": "Mamin Jehová, anhej t'ayach swal in b'a, icha nhak'een aj t'ayin, manh ach b'at mikan t'ayin. Tato max ach kolwaj t'ayin, aton wal in b'at t'a skal heb' chamnac chi' b'ian."
        },
        {
            "number": "2",
            "text": "Mamin, snib'ej in k'ool tzab'i ayic swalan in b'a t'ayach. Swik'k'e in kab' t'a yol a templo, tzin k'anan a colwal."
        },
        {
            "number": "3",
            "text": "Manh ak' in yaelal icha tzutej heb' sk'ulan chukal, aton heb' stz'akan yal wach' lolonel t'a heb' yetanimail, palta anhej chukal sna heb' t'a spatic heb' anima chi'."
        },
        {
            "number": "4",
            "text": "Ak' spak t'a heb', icha syal tastac sk'ulej heb', icha syal tas chukal sk'ulej heb', ichato chi' b'ian, tzak'anoch syaelal heb'."
        },
        {
            "number": "5",
            "text": "Malaj yelk'och juntzanh tastac ix a b'o t'a yol sat heb'. Ha heb' chi' ol a satkanel heb', manhxo ol ik'chajk'e waan heb'."
        },
        {
            "number": "6",
            "text": "Alchajokab' wach' lolonel t'a Jehová, yujto ix yab' tas ix wal t'a skal in yaelal."
        },
        {
            "number": "7",
            "text": "Ha Jehová Vipumal, ha' tzin colan icha junok k'een k'een tz'och wenhuloc. Ha swak'och yipoc in k'ool, tz'ochnhej wed'oc, yuj chi' manh jantacoc stzalaj in k'ool. Tzin b'itani, swak'an pax yuj diosal t'ay."
        },
        {
            "number": "8",
            "text": "Ha Jehová ayoch yipumaloc heb' schonhab', scolwajpax t'ayin, to sreyal in heb', sik'b'il in el yuj."
        },
        {
            "number": "9",
            "text": "Mamin Jehová, colcanel a chonhab', ak'cot a wach'k'olal t'a yib'anh heb' ictaxoni. Tanhwej heb' t'a masanil tiempo."
        }
    ]
}