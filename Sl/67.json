{
    "chapter": "67",
    "verses": [
        {
            "number": "1",
            "text": "Ach ko Diosal, ak' a wach'k'olal t'ayonh. Ok'oc wal a k'ool t'ayonh, ach tzalajocab' qued'oc"
        },
        {
            "number": "2",
            "text": "yic syojtaquejel masanil nación t'a yol yib'anhk’inal tik tas snib'ej a k'ool yet' colnab'il tzak'a'."
        },
        {
            "number": "3",
            "text": "Ach Dios, b'itanocab' junjun chonhab' t'ayach. Masanilocab' chonhab' sb'itan t'ayach."
        },
        {
            "number": "4",
            "text": "Awajocab' junjun nación t'a tzalajk'olal, yujto tza ch'olb'itej yaj junjun chonhab' t'a stojolal. Ha ach ton tza cuchb'ej junjun nación t'a yol yib'anhk’inal tik."
        },
        {
            "number": "5",
            "text": "Ach Dios, b'itanocab' junjun chonhab' t'ayach. Masanilocab' chonhab' sb'itan t'ayach."
        },
        {
            "number": "6",
            "text": "Axo lum lum, ol yak' sat avb'en t'a lu'um, ol yak' swach'k'olal Dios t'ayonh."
        },
        {
            "number": "7",
            "text": "Yak'ocab' swach'k'olal Dios t'ayonh. Niwanocab' yelk'och Dios t'a masanil yol yib'anhk’inal tik."
        }
    ]
}