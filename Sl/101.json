{
    "chapter": "101",
    "verses": [
        {
            "number": "1",
            "text": "A vach'ilal yed' tojolal ol in b'itej. Mamin Jehová in gana tzin b'itan d'ayach."
        },
        {
            "number": "2",
            "text": "Snib'ej in k'ol tzin b'eyb'alej tojolal. ¿B'aq'uinhtax val ol ach och ved'oc? Malaj mach ol alan jab'oc chucal d'ayin yuj in b'eyb'al d'a in palacio."
        },
        {
            "number": "3",
            "text": "Malaj b'aq'uinh ol in b'at q'uelan d'a chuc pensaril. Ach in Diosal, max yal-laj in k'ol sb'eyb'al eb' tzach paticaneli. Malaj b'aq'uinh ol in cha ja eb' d'a in tz'ey."
        },
        {
            "number": "4",
            "text": "Najat ol vik'canel chucal d'a in pensar. Malaj valan vic yed' eb' sk'ulan chucal chi'."
        },
        {
            "number": "5",
            "text": "Ol in satel eb' k'ub'eltac tz'alan specal eb' anima. A eb' ak'umtac yed' eb' syik'chaanh sb'a, manh ol techajlaj eb' vuuj."
        },
        {
            "number": "6",
            "text": "Ol vila' mach eb' k'anab'ajum d'a sat lum luum tic, a eb' ol munlaj ved'oc. Anhej eb' vach' sb'eyb'al ol och in checab'oc."
        },
        {
            "number": "7",
            "text": "Manh ol in cha ajlaj eb' ixtum anima d'a in palacio. A eb' naumchaanh lolonel, manh ol in cha ajlaj eb' d'a vichanh."
        },
        {
            "number": "8",
            "text": "Mamin Jehová, d'a junjun k'u ol in satel eb' chuc cajan d'a sat co lum tic. Ol in satel masanil eb' sk'ulan chucal d'a yol a chonhab'."
        }
    ]
}