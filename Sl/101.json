{
    "chapter": "101",
    "verses": [
        {
            "number": "1",
            "text": "Ha wach'ilal yet' tojolal ol in b'itej. Mamin Jehová in gana tzin b'itan t'ayach."
        },
        {
            "number": "2",
            "text": "Snib'ej in k'ol tzin b'eyb'alej tojolal. ¿B'aq'uinhtax wal ol ach och wed'oc? Malaj mach ol alan jab'oc chukal t'ayin yuj in b'eyb'al t'a in palacio."
        },
        {
            "number": "3",
            "text": "Malaj b'ak'uinh ol in b'at k'elan t'a chuk pensaril. Ach in Diosal, max yal-laj in k'ol sb'eyb'al heb' tzach paticaneli. Malaj b'ak'uinh ol in cha ja heb' t'a in tz'ey."
        },
        {
            "number": "4",
            "text": "Najat ol wik'canel chukal t'a in pensar. Malaj walan wik yet' heb' sk'ulan chukal chi'."
        },
        {
            "number": "5",
            "text": "Ol in satel heb' k'ub'eltac tz'alan specal heb' anima. Ha heb' ak'umtac yet' heb' syik'chaanh sb'a, manh ol techajlaj heb' wuuj."
        },
        {
            "number": "6",
            "text": "Ol wila'' mach heb' k'anab'ajum t'a sat lum lum tik, a heb' ol munlaj wed'oc. Anhej heb' wach' sb'eyb'al ol och in checab'oc."
        },
        {
            "number": "7",
            "text": "Manh ol in cha ajlaj heb' ixtum anima t'a in palacio. Ha heb' naumchaanh lolonel, manh ol in cha ajlaj heb' t'a wichanh."
        },
        {
            "number": "8",
            "text": "Mamin Jehová, t'a junjun k'u ol in satel heb' chuk cajan t'a sat ko lum tik. Ol in satel masanil heb' sk'ulan chukal t'a yol a chonhab'."
        }
    ]
}