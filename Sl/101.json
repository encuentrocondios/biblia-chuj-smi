{
    "chapter": "101",
    "verses": [
        {
            "number": "1",
            "text": "Ha wach'ilal yet' tojolal ol in b'itej. Mamin Jehová in gana tzin b'itan t'ayach."
        },
        {
            "number": "2",
            "text": "Snib'ej in k'ol tzin b'eyb'alej tojolal. ¿B'aq'uinhtax val ol ach och ved'oc? Malaj mach ol alan jab'oc chucal t'ayin yuj in b'eyb'al t'a in palacio."
        },
        {
            "number": "3",
            "text": "Malaj b'ak'uinh ol in b'at q'uelan t'a chuc pensaril. Ach in Diosal, max yal-laj in k'ol sb'eyb'al eb' tzach paticaneli. Malaj b'ak'uinh ol in cha ja eb' t'a in tz'ey."
        },
        {
            "number": "4",
            "text": "Najat ol vik'canel chucal t'a in pensar. Malaj valan vic yet' eb' sk'ulan chucal chi'."
        },
        {
            "number": "5",
            "text": "Ol in satel eb' k'ub'eltac tz'alan specal eb' anima. Ha eb' ak'umtac yet' eb' syik'chaanh sb'a, manh ol techajlaj eb' vuuj."
        },
        {
            "number": "6",
            "text": "Ol wila'' mach eb' k'anab'ajum t'a sat lum lum tik, a eb' ol munlaj ved'oc. Anhej eb' wach' sb'eyb'al ol och in checab'oc."
        },
        {
            "number": "7",
            "text": "Manh ol in cha ajlaj eb' ixtum anima t'a in palacio. Ha eb' naumchaanh lolonel, manh ol in cha ajlaj eb' t'a vichanh."
        },
        {
            "number": "8",
            "text": "Mamin Jehová, t'a junjun k'u ol in satel eb' chuc cajan t'a sat co lum tik. Ol in satel masanil eb' sk'ulan chucal t'a yol a chonhab'."
        }
    ]
}