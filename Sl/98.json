{
    "chapter": "98",
    "verses": [
        {
            "number": "1",
            "text": "B'itejec ak' b'it t'a Jehová. Ilecnab' tas satub'tac ix sk'ulej. A' ix onh colan a onh schonhab' onh tik yet' yipalil axonhej ochi."
        },
        {
            "number": "2",
            "text": "Ix sch'oxel scolval Jehová, ix sch'oxan yil juntzanh nivac nación to tojol syutej spactzitan t'a eb' ajk'ol yajoch t'ay."
        },
        {
            "number": "3",
            "text": "Ix elnhejk'och tas ix yal t'ayonh a onh schonhab' Israel onh tik. Ix yak'cot swach'k'olal t'ayonh. Masanto t'a slajvub' yol yib'anhk’inal tik ix ilchaji to ix onh colchaj yuj co Diosal."
        },
        {
            "number": "4",
            "text": "Ex cajan ex t'a masanil sat lu'um tik, b'itananhec t'a Jehová t'a tzalajk'olal. Hak'ek eyip e b'itan t'ay t'a tzalajk'olal."
        },
        {
            "number": "5",
            "text": "B'itejec b'it t'a Jehová yet' te' arpa yet' te' ay sch'anhal."
        },
        {
            "number": "6",
            "text": "B'itananhec t'a Jehová co Reyal t'a tzalajk'olal. B'itananhec, tze pu'an q'uen trompeta, tze pu'anpax nok' ch'aac."
        },
        {
            "number": "7",
            "text": "B'itanocab' ha' mar yet' masanil nok' nok' ay t'a yol ha'. B'itanocab'pax yol yib'anhk’inal tik yet' eb' cajan t'ay."
        },
        {
            "number": "8",
            "text": "k'anhocab' ha' nivac ha' yuj tzalajk'olal. Junlajanocab' tz'aj yavaj lum nivac vitz t'a tzalajk'olal t'a yichanh Jehová,"
        },
        {
            "number": "9",
            "text": "yujto ol javoc, ol ul yak'an Yajalil t'a yol yib'anhk’inal tik. A' ol ak'an Yajalil, junlajan ol yutoc sch'olb'itan juntzanh chonhab' t'a stojolal."
        }
    ]
}