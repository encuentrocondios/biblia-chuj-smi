{
    "chapter": "98",
    "verses": [
        {
            "number": "1",
            "text": "B'itejec ak' b'it d'a Jehová. Ilecnab' tas satub'tac ix sk'ulej. A' ix onh colan a onh schonhab' onh tic yed' yipalil axonhej ochi."
        },
        {
            "number": "2",
            "text": "Ix sch'oxel scolval Jehová, ix sch'oxan yil juntzanh nivac nación to tojol syutej spactzitan d'a eb' ajk'ol yajoch d'ay."
        },
        {
            "number": "3",
            "text": "Ix elnhejk'och tas ix yal d'ayonh a onh schonhab' Israel onh tic. Ix yak'cot svach'k'olal d'ayonh. Masanto d'a slajvub' yolyib'anhq'uinal tic ix ilchaji to ix onh colchaj yuj co Diosal."
        },
        {
            "number": "4",
            "text": "Ex cajan ex d'a masanil sat luum tic, b'itananhec d'a Jehová d'a tzalajk'olal. Aq'uec eyip e b'itan d'ay d'a tzalajk'olal."
        },
        {
            "number": "5",
            "text": "B'itejec b'it d'a Jehová yed' te' arpa yed' te' ay sch'anhal."
        },
        {
            "number": "6",
            "text": "B'itananhec d'a Jehová co Reyal d'a tzalajk'olal. B'itananhec, tze pu'an q'uen trompeta, tze pu'anpax nok' ch'aac."
        },
        {
            "number": "7",
            "text": "B'itanocab' a' mar yed' masanil nok' nok' ay d'a yol a'. B'itanocab'pax yolyib'anhq'uinal tic yed' eb' cajan d'ay."
        },
        {
            "number": "8",
            "text": "k'anhocab' a' nivac a' yuj tzalajk'olal. Junlajanocab' tz'aj yavaj lum nivac vitz d'a tzalajk'olal d'a yichanh Jehová,"
        },
        {
            "number": "9",
            "text": "yujto ol javoc, ol ul yak'an Yajalil d'a yolyib'anhq'uinal tic. A' ol ak'an Yajalil, junlajan ol yutoc sch'olb'itan juntzanh chonhab' d'a stojolal."
        }
    ]
}