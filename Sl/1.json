{
    "chapter": "1",
    "verses": [
        {
            "number": "1",
            "text": "Te vach' yic eb' max k'anab'ajan tas syal eb' sk'ulan chucal, max b'at eb' d'a sb'e eb' manh vach'oc sb'eyb'al, max yak'och sb'a eb' d'a scal eb' b'uchumtac d'a Dios."
        },
        {
            "number": "2",
            "text": "Palta d'a smasanil sk'ol eb' sk'anab'ajej sk'ayb'ub'al Jehová, snaub'tanhan eb' d'a k'ual d'ak'val."
        },
        {
            "number": "3",
            "text": "Masanil tas sk'ulej eb', vach'nhej tz'aj yelk'ochi. Lajan yaj eb' icha junoc te te' ay d'a sti' a a', syak' sat te' d'a stiempoal, malaj b'aq'uinh stacjiel xil te'."
        },
        {
            "number": "4",
            "text": "Axo pax eb' chuc sb'eyb'al jun, manh ichocta eb'. Lajan yaj eb' icha smatz'il ixim trigo tz'ik'jib'at yuj ik'."
        },
        {
            "number": "5",
            "text": "Yuj chi' manhxo ol yal-laj scolan sb'a eb' chuc chi' ayic ol ch'olb'itaj eb' d'a yichanh eb' anima tojol sb'eyb'al."
        },
        {
            "number": "6",
            "text": "Te xajan eb' anima tojol sb'eyb'al yuj Jehová. Axo eb' anima ayb'at d'a chucal, van sb'atcan eb' d'a syaelal."
        }
    ]
}