{
    "chapter": "122",
    "verses": [
        {
            "number": "1",
            "text": "Manhxo jantacoc ix in tzalaj yet' heb' ix alan t'ayin icha tik: Conh t'a stemplo Jehová, xchi heb'."
        },
        {
            "number": "2",
            "text": "Axo ticnaik ay onhxo ek' t'a yol chonhab' Jerusalén tik."
        },
        {
            "number": "3",
            "text": "Ha Jerusalén, junnhej chonhab'il yaj sb'oi."
        },
        {
            "number": "4",
            "text": "Ha t'a jun chonhab' tik sja junjun macanhil heb' schonhab' Jehová, yic wach' sb'itaj icha yutejnac yalancan t'a heb' ko mam quicham."
        },
        {
            "number": "5",
            "text": "Ha t'a jun chonhab' tik ay juntzanh despacho b'aj sch'olb'itaj heb' anima yuj yinhtilal winhaj Dawid t'a stojolal."
        },
        {
            "number": "6",
            "text": "k'anec to syak' junk'olal Dios t'a Jerusalén. Junk'olalocab' yaj heb' xajanan jun chonhab' tik."
        },
        {
            "number": "7",
            "text": "Ayokab' junk'olal t'a yol smuroal yet' t'a yol spat sreyal jun chonhab' tik, xe chi."
        },
        {
            "number": "8",
            "text": "Yuj swach'iloc heb' in k'ab' woc yet' heb' wetchonhab', yuj chi' swala': Ayokab' junk'olal, xin chi."
        },
        {
            "number": "9",
            "text": "Yujto xajan scajnub' Jehová ko Diosal wuuj, yuj chi' ol wak' wip in sayanek' tas tz'och swach'iloc Jerusalén tik."
        }
    ]
}