{
    "chapter": "122",
    "verses": [
        {
            "number": "1",
            "text": "Manhxo jantacoc ix in tzalaj yed' eb' ix alan d'ayin icha tic: Conh d'a stemplo Jehová, xchi eb'."
        },
        {
            "number": "2",
            "text": "Axo ticnaic ay onhxo ek' d'a yol chonhab' Jerusalén tic."
        },
        {
            "number": "3",
            "text": "A Jerusalén, junnhej chonhab'il yaj sb'oi."
        },
        {
            "number": "4",
            "text": "A d'a jun chonhab' tic sja junjun macanhil eb' schonhab' Jehová, yic vach' sb'itaj icha yutejnac yalancan d'a eb' co mam quicham."
        },
        {
            "number": "5",
            "text": "A d'a jun chonhab' tic ay juntzanh despacho b'aj sch'olb'itaj eb' anima yuj yinhtilal vinhaj David d'a stojolal."
        },
        {
            "number": "6",
            "text": "k'anec to syak' junk'olal Dios d'a Jerusalén. Junk'olalocab' yaj eb' xajanan jun chonhab' tic."
        },
        {
            "number": "7",
            "text": "Ayocab' junk'olal d'a yol smuroal yed' d'a yol spat sreyal jun chonhab' tic, xe chi."
        },
        {
            "number": "8",
            "text": "Yuj svach'iloc eb' in k'ab' voc yed' eb' vetchonhab', yuj chi' svala': Ayocab' junk'olal, xin chi."
        },
        {
            "number": "9",
            "text": "Yujto xajan scajnub' Jehová co Diosal vuuj, yuj chi' ol vak' vip in sayanek' tas tz'och svach'iloc Jerusalén tic."
        }
    ]
}