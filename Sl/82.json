{
    "chapter": "82",
    "verses": [
        {
            "number": "1",
            "text": "k'ojanek' Dios b'aj molanek' heb' Dios. Van sch'olb'itaj heb' Dios chi' yuj."
        },
        {
            "number": "2",
            "text": "Syalan icha tik t'a heb': ¿B'aq'uinh ol eyactejkan he ch'olb'itan t'a esal, yet' eyak'anoch he b'a yet' heb' sk'ulan chukal?"
        },
        {
            "number": "3",
            "text": "Colwajanhec t'a heb' mantalaj yip yet' t'a heb' manhxalaj smam. Tojol tzeyutej he b'oan yaj yowal heb' ilk'olal yaji yet' heb' ayoch t'a stzapan majanil."
        },
        {
            "number": "4",
            "text": "Colequel heb' mantalaj yip yet' heb' meb'a' t'a yol sk'ab' heb' sk'ulan chukal."
        },
        {
            "number": "5",
            "text": "Palta a ex tik, manh eyojtakoc. Max nachajel-laj eyuuj. Ichato t'a skal k’ik’ k’inal tzex b'eyi. Yuj he chukal chi', wan yixtaxel anima t'a sat lu'um tik."
        },
        {
            "number": "6",
            "text": "Ix wala' to Dios ex a ex tik. E masanil wuninal ex, a in eq'uinto t'a yib'anh smasanil."
        },
        {
            "number": "7",
            "text": "Palta a ex tik ol ex chamoc, icha tz'aj scham masanil heb' anima. Ol ex satel icha juntzanhxo heb' yajal, xchi Dios."
        },
        {
            "number": "8",
            "text": "Ach ko Diosal, cotanh, yamoch a ch'olb'itan yaj heb' kajanek' t'a sat lu'um tik. Ha ach ay ic masanil nación t'a yol yib'anhk’inal tik."
        }
    ]
}