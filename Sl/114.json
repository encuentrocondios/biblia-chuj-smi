{
    "chapter": "114",
    "verses": [
        {
            "number": "1",
            "text": "Ayic ix elta eb' israel yinhtilal vinhaj Jacob t'a Egipto, aton jun chonhab' ch'oc sti',"
        },
        {
            "number": "2",
            "text": "a Judá yet' Israel ix ochcan schonhab'oc Jehová. A' ix ak'an Yajalil t'a yib'anh."
        },
        {
            "number": "3",
            "text": "Ayic ix sch'oxan sb'a Jehová t'ha ha' mar, ix b'at ha' elelal. Axo ha' niwan Jordán, ix meltzaj ha' t'a spatic."
        },
        {
            "number": "4",
            "text": "Axo lum vitz yet' lum tzalquixtac ix q'ue cheneljoc lu'um icha nok' chiva, ma icha nok' yunetac calnel."
        },
        {
            "number": "5",
            "text": "¿Tas ix ik'an ha' mar chi', yuj chi' ix el ha'? ¿Tas ix ik'an ha' Jordán chi', yuj chi' ix meltzaj ha'?"
        },
        {
            "number": "6",
            "text": "¿Tas ix ik'an lum vitz yet' lum tzalquixtac, yuj chi' ix q'ue cheneljoc lu'um icha nok' chiva, ma icha nok' yunetac calnel?"
        },
        {
            "number": "7",
            "text": "Ib'xocab'q'ue lum lum t'a yichanh Jehová sDiosal vinhaj Jacob."
        },
        {
            "number": "8",
            "text": "Aton ix ik'anelta ha ha' t'a sat jun q'uen tenam, ha t'a yol q'uen ix elta sjaj ha ha' chi' yuj, ix smolb'ancan sb'ha ha'."
        }
    ]
}