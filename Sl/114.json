{
    "chapter": "114",
    "verses": [
        {
            "number": "1",
            "text": "Ayic ix elta eb' israel yinhtilal vinhaj Jacob d'a Egipto, aton jun chonhab' ch'oc sti',"
        },
        {
            "number": "2",
            "text": "a Judá yed' Israel ix ochcan schonhab'oc Jehová. A' ix ak'an Yajalil d'a yib'anh."
        },
        {
            "number": "3",
            "text": "Ayic ix sch'oxan sb'a Jehová d'a a' mar, ix b'at a' elelal. Axo a' nivan Jordán, ix meltzaj a' d'a spatic."
        },
        {
            "number": "4",
            "text": "Axo lum vitz yed' lum tzalquixtac ix q'ue cheneljoc luum icha nok' chiva, ma icha nok' yunetac calnel."
        },
        {
            "number": "5",
            "text": "¿Tas ix ik'an a' mar chi', yuj chi' ix el a'? ¿Tas ix ik'an a' Jordán chi', yuj chi' ix meltzaj a'?"
        },
        {
            "number": "6",
            "text": "¿Tas ix ik'an lum vitz yed' lum tzalquixtac, yuj chi' ix q'ue cheneljoc luum icha nok' chiva, ma icha nok' yunetac calnel?"
        },
        {
            "number": "7",
            "text": "Ib'xocab'q'ue lum luum d'a yichanh Jehová sDiosal vinhaj Jacob."
        },
        {
            "number": "8",
            "text": "Aton ix ik'anelta a a' d'a sat jun q'uen tenam, a d'a yol q'uen ix elta sjaj a a' chi' yuuj, ix smolb'ancan sb'a a'."
        }
    ]
}