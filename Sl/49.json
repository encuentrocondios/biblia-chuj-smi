{
    "chapter": "49",
    "verses": [
        {
            "number": "1",
            "text": "Ex anima ay d'a masanil yolyib'anhq'uinal tic, scham val eyab'an jun lolonel tic."
        },
        {
            "number": "2",
            "text": "Ab'ec ex b'eyum yed' ex meb'a', mach ex ay eyelk'ochi yed' ex comon anima ex."
        },
        {
            "number": "3",
            "text": "Ol in lolon d'a jelanil, ol val juntzanh pensar ajaltac snachajeli."
        },
        {
            "number": "4",
            "text": "Ol in maclej val vab' slolonel eb' jelan. Ol in b'itej tas ix in k'ayb'ej chi' yed' sonal te' arpa."
        },
        {
            "number": "5",
            "text": "Â¿Tas yuj ol in xivoc ayic ol ja juntzanh sk'ual yaelal d'ayin, ayic ol k'och oyan eb' ajk'ool d'ayin?"
        },
        {
            "number": "6",
            "text": "A eb' ajk'ol chi', a sb'eyumal eb' syak'och yipoc sk'ool, syik'anchaanh sb'a eb' yujto manh jantacoc tas ay d'a eb'."
        },
        {
            "number": "7",
            "text": "Palta malaj junoc mach syal scolan yetanimail d'a yol yico', ma smananel sq'uinal d'a Dios."
        },
        {
            "number": "8",
            "text": "Max yal-laj co mananel co q'uinal yic vach' ayonnhej eq'ui, yic max onh chami, yujto max techajlaj co tupani."
        },
        {
            "number": "9",
            "text": "Ina squila' to junlajan scham anima smasanil. Scham eb' jelan, schampax eb' man jelanoc, axo sb'eyumal eb', ch'oc mach b'aj scani."
        },
        {
            "number": "10",
            "text": "Vach'chom manh jantacoc co luum, palta nab'anhej. A b'aj tzonh mucchaji, ata' ayonnhejek' d'a masanil tiempo. Junelnhej ol onh cannhej ta'."
        },
        {
            "number": "11",
            "text": "A onh anima onh tic, manh masaniloc tiempo ayonhek' d'a yolyib'anhq'uinal tic. Vach'chom yel te b'eyum onh, palta tzonh chamnhej icha scham nok' nok'."
        },
        {
            "number": "12",
            "text": "Icha pax chi' tz'aj satel eb' syipk'olej sb'a, aton eb' syaloch sb'a vach'il."
        },
        {
            "number": "13",
            "text": "A juntzanh anima chi', a chamel ayoch yilumaloc eb'. A tz'ik'anb'at eb' b'aj smucchaj chamnac. Ayic ol sacb'oc, d'a sk'ual yic ol onh ch'olb'itajoc, a eb' anima vach' spensar ol ak'an ganar d'a yichanh eb'. k'ojank'olal ol satem snivanil eb', axo b'aj smucchaj chamnac ol och scajnub'oc eb'."
        },
        {
            "number": "14",
            "text": "A in xo jun, a Dios ol in ik'ancanel d'a yol sk'ab' chamel, ol in yik'anb'at yed'oc."
        },
        {
            "number": "15",
            "text": "Ex vetanimail, manh eyak' pensar yuj eb' tz'och b'eyumal, eb' ste q'uechaanh sb'eyumal d'a spat."
        },
        {
            "number": "16",
            "text": "Yuj chi' manh e na'a, yujto ayic ol cham eb', malaj jab'oc tas ol yik'b'at eb' yed'oc, manh ol b'atlaj sb'eyumal eb' chi' yed'oc."
        },
        {
            "number": "17",
            "text": "Vach'chom te tzalajk'olal yic eb' ayic pitzan eb', ma tz'alji pax vach' lolonel d'a eb' yuj eb' yetanimail yuj sb'eyumal chi',"
        },
        {
            "number": "18",
            "text": "ol ja sk'ual scham eb', icha ix aj scham eb' smam yicham eb', manhxo ol yil-laj saquilq'uinal eb'."
        },
        {
            "number": "19",
            "text": "A eb' anima b'eyum, tato max nachajel yuj eb' to eq'uelb'anhej yek' masanil tas, lajan ol aj scham eb' icha tz'aj scham nok' nok'."
        }
    ]
}