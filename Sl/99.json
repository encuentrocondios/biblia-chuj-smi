{
    "chapter": "99",
    "verses": [
        {
            "number": "1",
            "text": "A Jehová Rey toni, a d'a yib'anh eb' querubín ayq'ue sk'ojnub'. Tz'ib'xi nivac chonhab' yuj xivelal, tz'ib'xi pax masanil lum luum."
        },
        {
            "number": "2",
            "text": "Nivan ton yelk'och Jehová d'a tzalan Sion. A' ay yopisio d'a yib'anh masanil chonhab'."
        },
        {
            "number": "3",
            "text": "Alchajocab' vach' lolonel d'ay, yujto nivan ton yelk'ochi, te ay smay, Axonhej Ochi."
        },
        {
            "number": "4",
            "text": "Mamin, a ach tic Rey ach toni, masanil syal uuj, tza xajanej tojolal. A ach a b'onaccani to lajannhej tz'aj sch'olb'itaj junjun anima. A d'ayonh yinhtilal onh can vinhaj Jacob tic ix ak' tojolal yed' vach'ilal."
        },
        {
            "number": "5",
            "text": "Ex vetchonhab', quiq'uecchaanh sb'i Jehová co Diosal. Conh emec cuman d'a yichanh yujto Axonhej Ochi."
        },
        {
            "number": "6",
            "text": "A vinhaj Moisés yed' vinhaj Aarón, ek'nac eb' vinh d'a scal eb' sacerdote Dios chi'. A vinhaj Samuel ek'nac vinh d'a scal eb' lesalvinac d'a Jehová. Ix tak'vi d'a eb' ayic ix sk'anan scolval eb'."
        },
        {
            "number": "7",
            "text": "D'a scal jun topanh asun ix lolon Dios yed' eb'. A sk'ayb'ub'al yed' schecnab'il ix yak' d'a eb', ix sk'anab'ajej eb'."
        },
        {
            "number": "8",
            "text": "Mamin Jehová co Diosal, ix ach tak'vi d'a a chonhab'. Ix ak' nivank'olal smul eb', palta ix ak' pax syaelal eb' yuj schucal."
        },
        {
            "number": "9",
            "text": "Ex vetchonhab', quiq'uecchaanh sb'i Jehová co Diosal. Conh emec cuman d'a yichanh d'a tzalan yic ejmelal, yujto a Jehová co Diosal chi' Axonhej Ochi."
        }
    ]
}