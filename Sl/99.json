{
    "chapter": "99",
    "verses": [
        {
            "number": "1",
            "text": "Ha Jehová Rey toni, ha t'a yib'anh eb' querubín ayq'ue sk'ojnub'. Tz'ib'xi nivac chonhab' yuj xivelal, tz'ib'xi pax masanil lum lum."
        },
        {
            "number": "2",
            "text": "Nivan ton yelk'och Jehová t'a tzalan Sion. A' ay yopisio t'a yib'anh masanil chonhab'."
        },
        {
            "number": "3",
            "text": "Alchajocab' wach' lolonel t'ay, yujto niwan ton yelk'ochi, te ay smay, Axonhej Ochi."
        },
        {
            "number": "4",
            "text": "Mamin, a ach tik Rey ach toni, masanil syal uuj, tza xajanej tojolal. Ha ach a b'onaccani to lajannhej tz'aj sch'olb'itaj junjun anima. Ha t'ayonh yinhtilal onh kan vinhaj Jacob tik ix ak' tojolal yet' wach'ilal."
        },
        {
            "number": "5",
            "text": "Ex vetchonhab', quiq'uecchaanh sb'i Jehová co Diosal. Conh emec cuman t'a yichanh yujto Axonhej Ochi."
        },
        {
            "number": "6",
            "text": "Ha vinhaj Moisés yet' vinhaj Aarón, ek'nac eb' vinh t'a skal eb' sacerdote Dios chi'. Ha vinhaj Samuel ek'nac vinh t'a skal eb' lesalvinac t'a Jehová. Ix tak'vi t'a eb' ayic ix sk'anan scolval eb'."
        },
        {
            "number": "7",
            "text": "D'a skal jun topanh asun ix lolon Dios yet' eb'. Ha sk'ayb'ub'al yet' schecnab'il ix yak' t'a eb', ix sk'anab'ajej eb'."
        },
        {
            "number": "8",
            "text": "Mamin Jehová co Diosal, ix ach tak'vi t'a a chonhab'. Ix ak' nivank'olal smul eb', palta ix ak' pax syaelal eb' yuj schucal."
        },
        {
            "number": "9",
            "text": "Ex vetchonhab', quiq'uecchaanh sb'i Jehová co Diosal. Conh emec cuman t'a yichanh t'a tzalan yic ejmelal, yujto a Jehová co Diosal chi' Axonhej Ochi."
        }
    ]
}