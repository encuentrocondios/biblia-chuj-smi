{
    "chapter": "121",
    "verses": [
        {
            "number": "1",
            "text": "Ayic svilanb'at lum jolomtac vitz, svalan d'a yol vico': ¿B'ajtil ol cot in colnab'il? xin chi."
        },
        {
            "number": "2",
            "text": "A d'a Jehová scot in colnab'il, aton b'oannac satchaanh yed' sat luum tic."
        },
        {
            "number": "3",
            "text": "A Jehová co Diosal, manh ol ach schalaj telvoc. Malaj b'aj ol och numnaj svayanh ach stanhvani."
        },
        {
            "number": "4",
            "text": "A co tanhvumal a onh israel onh tic, max vaylaj, malaj b'aq'uinh svayi."
        },
        {
            "number": "5",
            "text": "A Jehová tzach tanhvani, a ayek' d'a a tz'ey yic tz'och enhuloc."
        },
        {
            "number": "6",
            "text": "Manh ol ach tz'alaj yuj yoc k'u d'a k'ualil, manh ol ach yixtejpaxlaj yoc q'uen uj d'ak'valil."
        },
        {
            "number": "7",
            "text": "A Jehová ol ach colanel d'a masanil tastac ay smay. A' ol ach colanel d'a yol sk'ab' chamel."
        },
        {
            "number": "8",
            "text": "A' ol ach tanhvanoc ayic tzach b'ati yed' pax ayic tzach jaxi, ticnaic yed' d'a masanil tiempo."
        }
    ]
}