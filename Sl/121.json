{
    "chapter": "121",
    "verses": [
        {
            "number": "1",
            "text": "Ayic svilanb'at lum jolomtac vitz, svalan t'a yol vico': ¿B'ajtil ol cot in colnab'il? xin chi."
        },
        {
            "number": "2",
            "text": "Ha t'a Jehová scot in colnab'il, aton b'oannac satcha’anh yet' sat lu'um tik."
        },
        {
            "number": "3",
            "text": "Ha Jehová co Diosal, manh ol ach schalaj telvoc. Malaj b'aj ol och numnaj svayanh ach stanhvani."
        },
        {
            "number": "4",
            "text": "Ha co tanhvumal a onh israel onh tik, max vaylaj, malaj b'ak'uinh svayi."
        },
        {
            "number": "5",
            "text": "Ha Jehová tzach tanhvani, a ayek' t'a a tz'ey yic tz'och enhuloc."
        },
        {
            "number": "6",
            "text": "Manh ol ach tz'alaj yuj yoc k'u t'a k'ualil, manh ol ach yixtejpaxlaj yoc q'uen uj t'ak'walil."
        },
        {
            "number": "7",
            "text": "Ha Jehová ol ach colanel t'a masanil tastac ay smay. A' ol ach colanel t'a yol sk'ab' chamel."
        },
        {
            "number": "8",
            "text": "A' ol ach tanhvanoc ayic tzach b'ati yet' pax ayic tzach jaxi, ticnaic yet' t'a masanil tiempo."
        }
    ]
}