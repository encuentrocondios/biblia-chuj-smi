{
    "chapter": "64",
    "verses": [
        {
            "number": "1",
            "text": "Ach in Diosal, tik val sval in b'a t'ayach, ab' in lesal. k'ub'ejel in q'uinal t'a eb' ajk'ol yajoch t'ayin."
        },
        {
            "number": "2",
            "text": "k'ub'ejinel t'a eb' sk'ulan chucal. Colinel t'a eb' snaan yak' chucal t'ayin t'a elk'altac."
        },
        {
            "number": "3",
            "text": "Ste k'asanb'i sti' eb', icha snhicchajoch ye junok q'uen espada. Ha tas syal eb' t'ayin te ya, lajan icha junok jul-lab'."
        },
        {
            "number": "4",
            "text": "D'a k'ub'eltaquil sjulvajb'at eb' t'a eb' malaj smul. Max xivlaj eb' sjulvajb'ati ayic manh naanoc."
        },
        {
            "number": "5",
            "text": "Munil syiptzitej sb'a eb' sk'ulan chucal. Snanonek' sk'ol eb' yak'anem yaal t'a elk'altac. Malaj mach tz'ilan eb' yalani."
        },
        {
            "number": "6",
            "text": "Scham val snaan eb' tas syutej sb'oan chucal. Wach'xonhej syutej eb' yak'an spensaril. Ha tas sna eb' chi', k'ub'eltac yaj t'a spensar eb'."
        },
        {
            "number": "7",
            "text": "Ha Dios ol ak'an echnaj eb' yet' sjul-lab'. Satk'olal yaj eb' ol satjoquel eb'."
        },
        {
            "number": "8",
            "text": "Ha tas syal eb' chi' ol ak'an telvoc. Masanil eb' ol ilan eb', ol ib'xoc eb' yuj xivelal."
        },
        {
            "number": "9",
            "text": "Ichato chi', masanil eb' anima, ol xiv eb' d'ha Dios. Masanil tas b'ob'il yuj Dios chi' ol yalel eb'. Masanil tastac sk'ulejnac Dios chi', ol snaub'tanhej eb'."
        },
        {
            "number": "10",
            "text": "Ha eb' anima wach' sb'eyb'al, ol tzalaj eb' yet' Jehov√°, ol sayan pax colval eb' t'ay. Masanil eb' anima wach', junk'olalxonhej ol aj eb'."
        }
    ]
}