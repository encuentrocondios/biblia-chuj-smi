{
    "chapter": "129",
    "verses": [
        {
            "number": "1",
            "text": "Yictax yichb’anel, manh jantacoc yaelal ix yak'och heb' ajk'ol t'a quib'anh a onh israel onh tik. Yuj chi' a ticnaik kalek icha tik:"
        },
        {
            "number": "2",
            "text": "Manhxo jantacoc yaelal ix yak'och heb' ajk'ol t'a quib'anh yictax t'a yichb’anel, palta maj tzak'wanlaj chi' t'ayonh."
        },
        {
            "number": "3",
            "text": "Ixlajwi yich ko patic smak'an heb', te niwan chequel ix aj staji schiq'uil yich ko patic chi' yuj heb'."
        },
        {
            "number": "4",
            "text": "Axo Jehová, tojol toni, ha' ix onh colan t'a yol sk'ab' heb' sk'ulan chukal chi', xco chiokab'i."
        },
        {
            "number": "5",
            "text": "Ha heb' ayoch ajk'olal t'a Sion, q'uixwokab' heb', b'atokab' heb' elelal."
        },
        {
            "number": "6",
            "text": "Icha tz'aj anh ank'ultak sq'uib' t'a yib'anh pat, jab'nhej sq'uib' steel, elanhchamel stacjieli, ichokab' ta' tz'aj heb'."
        },
        {
            "number": "7",
            "text": "Ha anh ank'ultak chi', max ko jochlaj anh, max ko tzek'paxlaj anh t'a manojail."
        },
        {
            "number": "8",
            "text": "Manh ol yal-laj heb' anima tzek' t'a stz'ey anh ank'ultak chi': Yak'okab' syaxilal Jehová t'a yib'anh anh. Sco k'an yaxilal t'a yib'anh anh, manh xchioc heb'."
        }
    ]
}