{
    "chapter": "142",
    "verses": [
        {
            "number": "1",
            "text": "Mamin Jehová, a d'ayach tzin avaji ayic svalan in b'a. Svak' val vip in k'anan d'ayach to tz'ok' a k'ool d'ayin."
        },
        {
            "number": "2",
            "text": "D'a ichanh sval in b'a, a val d'a ichanh sval vilk'olal."
        },
        {
            "number": "3",
            "text": "Mamin Jehová, ayic manhxo animaoc vaj svab'i, ojtac val in b'e. A d'a jun b'e b'aj tzin b'ati, ata' ix yaq'uem yaal eb' ajk'ol d'ayin."
        },
        {
            "number": "4",
            "text": "Tzin b'at q'uelan d'a in vach', malaj junoc mach sjavi yic tz'och ved'oc. Malaj mach tzin colani. Malaj mach tz'och ilk'olal vuuj, vach'chom tzin chami."
        },
        {
            "number": "5",
            "text": "Mamin, a val d'ayach sval in b'a, svalan icha tic: A d'ayach tzin col in b'a, a achnhej tzach in nib'ej d'a yichanh masanil tas d'a sat luum tic."
        },
        {
            "number": "6",
            "text": "Cotanh q'uelan d'ayin tzin avaj d'ayach, yujto malaj vip. Colinel d'a eb' tzin pechan b'eyek'oc, yujto te ay yip eb' d'a vichanh."
        },
        {
            "number": "7",
            "text": "Ik' in elta d'a scal in yaelal in k'ana', yic vach' ol val vach' lolonel d'ayach, axo eb' anima vach' spensar ol och oyan eb' d'a in patic ayic ol ak'an a vach'k'olal d'ayin, xin chi."
        }
    ]
}