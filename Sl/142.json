{
    "chapter": "142",
    "verses": [
        {
            "number": "1",
            "text": "Mamin Jehová, a t'ayach tzin avaji ayic svalan in b'a. Svak' val vip in k'anan t'ayach to tz'ok' a k'ool t'ayin."
        },
        {
            "number": "2",
            "text": "D'a ichanh swal in b'a, a val t'a ichanh swal vilk'olal."
        },
        {
            "number": "3",
            "text": "Mamin Jehová, ayic manhxo animaoc vaj svab'i, ojtac val in b'e. Ha t'a jun b'e b'aj tzin b'ati, ata' ix yaq'uem yaal eb' ajk'ol t'ayin."
        },
        {
            "number": "4",
            "text": "Tzin b'at q'uelan t'a in wach', malaj junok mach sjavi yic tz'och ved'oc. Malaj mach tzin colani. Malaj mach tz'och ilk'olal vuuj, wach'chom tzin chami."
        },
        {
            "number": "5",
            "text": "Mamin, a val t'ayach swal in b'a, svalan icha tik: Ha t'ayach tzin col in b'a, a achnhej tzach in nib'ej t'a yichanh masanil tas t'a sat lu'um tik."
        },
        {
            "number": "6",
            "text": "Cotanh q'uelan t'ayin tzin avaj t'ayach, yujto malaj vip. Colinel t'a eb' tzin pechan b'eyek'oc, yujto te ay yip eb' t'a vichanh."
        },
        {
            "number": "7",
            "text": "Ik' in elta t'a skal in yaelal in k'ana', yic wach' ol val wach' lolonel t'ayach, haxo eb' anima wach' spensar ol och oyan eb' t'a in patic ayic ol ak'an a wach'k'olal t'ayin, xin chi."
        }
    ]
}