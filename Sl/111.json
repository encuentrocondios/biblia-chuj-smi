{
    "chapter": "111",
    "verses": [
        {
            "number": "1",
            "text": "Calec wach' lolonel t'a Jehová. D'a val smasanil in k'ool ol val wach' lolonel t'a Jehová, b'aj molanek' eb' anima wach' sb'eyb'al."
        },
        {
            "number": "2",
            "text": "Yelxo val te satub'tac tas sk'ulejnac Jehová. Ha mach xajanan tas sk'ulejnac chi', snaub'tanhej eb' t'a yib'anh."
        },
        {
            "number": "3",
            "text": "Te niwan yelk'och tas sk'ulejnac Jehová chi', te wach' pax yilji. Ha svach'k'olal aynhejek' t'a masanil tiempo."
        },
        {
            "number": "4",
            "text": "Malaj b'ak'uinh ol b'atcan satk'olal tas satub'tac sk'ulejnac. Ha Jehová chi' te niwan svach'k'olal, te ay pax yoq'uelk'olal."
        },
        {
            "number": "5",
            "text": "Syak' tas svaji t'a eb' ay xivk'olal t'ay. Naannhej strato yuj."
        },
        {
            "number": "6",
            "text": "Ha juntzanh tas te satub'tac ix sk'ulej svach'iloc eb' schonhab'. Ix yak' lum sluum eb' ch'oc chonhab'il yiquej eb'."
        },
        {
            "number": "7",
            "text": "Tz'elnhejk'och tas syala', tojol toni. Masanil juntzanh schecnab'il, yelnhej syala'."
        },
        {
            "number": "8",
            "text": "Malaj b'ak'uinh sq'uexvi. Te tojol yaji, yelnhej pax syala'."
        },
        {
            "number": "9",
            "text": "Ha Jehová te niwan yelk'ochi, Axonhej Ochi, ix scolel schonhab', malaj b'ak'uinh ol sq'uex strato ix yak'cani."
        },
        {
            "number": "10",
            "text": "Tato sco nib'ej jelan tzonh aji, ayocab' yelk'och Jehová t'a co sat. Ha eb' sb'eyb'alan schecnab'il, te aj pensar eb'. Alchajocab' wach' lolonel t'a Jehová t'a masanil q'uinal."
        }
    ]
}