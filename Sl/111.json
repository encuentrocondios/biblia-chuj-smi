{
    "chapter": "111",
    "verses": [
        {
            "number": "1",
            "text": "Calec wach' lolonel t'a Jehová. D'a wal smasanil in k'ool ol wal wach' lolonel t'a Jehová, b'aj molanek' heb' anima wach' sb'eyb'al."
        },
        {
            "number": "2",
            "text": "Yelxo wal te satub'tac tas sk'ulejnac Jehová. Ha mach xajanan tas sk'ulejnac chi', snaub'tanhej heb' t'a yib'anh."
        },
        {
            "number": "3",
            "text": "Te niwan yelk'och tas sk'ulejnac Jehová chi', te wach' pax yilji. Ha swach'k'olal aynhejek' t'a masanil tiempo."
        },
        {
            "number": "4",
            "text": "Malaj b'ak'uinh ol b'atcan satk'olal tas satub'tac sk'ulejnac. Ha Jehová chi' te niwan swach'k'olal, te ay pax yok'elk'olal."
        },
        {
            "number": "5",
            "text": "Syak' tas swaji t'a heb' ay xivk'olal t'ay. Naannhej strato yuj."
        },
        {
            "number": "6",
            "text": "Ha juntzanh tas te satub'tac ix sk'ulej swach'iloc heb' schonhab'. Ix yak' lum sluum heb' ch'oc chonhab'il yiquej heb'."
        },
        {
            "number": "7",
            "text": "Tz'elnhejk'och tas syala', tojol toni. Masanil juntzanh schecnab'il, yelnhej syala'."
        },
        {
            "number": "8",
            "text": "Malaj b'ak'uinh sk'exwi. Te tojol yaji, yelnhej pax syala'."
        },
        {
            "number": "9",
            "text": "Ha Jehová te niwan yelk'ochi, Axonhej Ochi, ix scolel schonhab', malaj b'ak'uinh ol sk'ex strato ix yak'cani."
        },
        {
            "number": "10",
            "text": "Tato sco nib'ej jelan tzonh aji, ayocab' yelk'och Jehová t'a ko sat. Ha heb' sb'eyb'alan schecnab'il, te aj pensar heb'. Alchajocab' wach' lolonel t'a Jehová t'a masanil k 'inal."
        }
    ]
}